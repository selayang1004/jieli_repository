佛在羅閱祇耆闍崛山中時有摩訶比丘僧萬二千人皆淨潔一種類皆阿羅漢賢者拘賢者拔智致賢者摩訶那彌賢者合尸賢者須滿日賢者維末坻賢者不迺賢者迦為拔坻賢者憂為迦葉賢者那履迦葉賢者那翼迦葉賢者舍利弗賢者摩訶目揵連賢者摩訶迦葉賢者摩訶迦旃延賢者摩訶揭質賢者摩訶拘私賢者摩訶梵提賢者邠提文陀弗賢者阿難律賢者難提賢者脾坻賢者須楓賢者越賢者摩訶羅倪賢者摩訶波羅延賢者波鳩蠡賢者難持賢者滿楓賢者蔡揭賢者厲越如是諸比丘僧甚眾多數千億萬人悉諸菩薩阿羅漢無央數不可復計都共大會坐皆賢者也時佛坐息思念正道面有九色光數千百變光色甚大明阿難即起更被袈裟前以頭面著佛足即長跪叉手問佛言今日佛面光色何以時時更變明乃爾乎今佛面光精數千百色上下明好乃如是我侍佛已來未曾見佛面有如今日色者我未曾見三耶三佛光明威神乃爾獨當有意願欲聞之佛言賢者阿難有諸天神教汝若諸佛教汝今問我者耶汝自從善意出問佛耶阿難白佛言無有諸天神教我亦無諸佛教我令問佛也我自從善心知佛意問佛爾每佛坐起行來出入所欲至到當所作為諸所教者我輒如佛意今佛獨當念諸已過去佛諸當來佛若他方佛國今現在佛獨展轉相思念故佛面色光明乃爾耳佛言善哉善哉賢者阿難汝所問者甚深大快多所度脫若問佛者勝於供養一天下阿羅漢辟支佛布施諸天人民及蜎飛蠕動之類累劫百千億萬倍也佛言阿難今諸天世間帝王人民及蜎飛蠕動之類汝皆度脫之佛言佛威神甚重難當也汝所問者甚深汝乃慈心於佛所哀諸天帝王人民若比丘僧比丘尼優婆塞優婆夷大善當爾皆過度之佛語阿難如世間有優曇樹但有實無有華也天下有佛乃有華出耳世間有佛甚難得值也今我出於天下作佛若有大德聖明善心豫知佛意若不妄在佛邊侍佛也佛告阿難前已過去事摩訶僧祇已來其劫無央數不可復計乃爾時有過去佛名提竭羅次復有佛名旃陀倚已過去次復有佛名須摩扶劫波薩多已過去次復有佛名維末樓已過去次復有佛名阿難那利已過去次復有佛名那竭脾已過去次復有佛名者梨俱遰波羅夜蔡已過去次復有佛名彌離俱樓已過去次復有佛名軷陀尼已過去次復有佛名朱蹄波已過去次復有佛名凡扶坻已過去次復有佛名墮樓勒耶已過去次復有佛名旃陀扈斯已過去次復有佛名須耶惟于沙已過去次復有佛名拘還彌摩耆已過去次復有佛名屍利滑已過去次復有佛名摩訶那提已過去次復有佛名耆頭摩提已過去次復有佛名羅祇離已過去次復有佛名俞樓俱路蔡已過去次復有佛名滿呼群尼賓已過去次復有佛名旃陀臾拔沙已過去次復有佛名旃陀蔡拘岑已過去次復有佛名潘波頻尼已過去次復有佛名軷波斯已過去次復有佛名阿術祇陀揭已過去次復有佛名勿署提已過去次復有佛名質夜蔡已過去次復有佛名曇摩提已過去次復有佛名篩耶維質已過去次復有佛名樓耶帶已過去次復有佛名僧迦羅彌樓迦帶已過去次復有佛名曇昧摩提阿維難提已過去佛告阿難次復有佛名樓夷羅在世間教授壽四十二劫乃爾時世有大國王王聞佛經道心即歡喜開解便棄國捐王行作沙門字曇摩迦作菩薩道為人高才智慧勇猛與世人絕異往到樓夷羅佛所前為佛作禮長跪叉手白佛言我欲求佛為菩薩道令我後作佛時於八方上下諸無央數佛中最尊智慧勇猛頭中光明如佛光明所焰照無極所居國土自然七寶極自軟好令我後作佛時教授名字皆聞八方上下無央數佛國莫不聞知我名字者諸無央數天人民及蜎飛蠕動之類諸來生我國者悉皆令作菩薩阿羅漢無央數都勝諸佛國如是者寧可得不佛語阿難其樓夷羅佛知其高明所願快善即為曇摩迦菩薩說經言譬如天下大海水一人斗量之一劫不止尚可枯盡令空得其底人至心求道可如當不可得乎求索精進不休止會當得心中所欲願爾曇摩迦菩薩聞樓夷羅佛說經如是即大歡喜踊躍其佛即選擇二百一十億佛國土中諸天人民之善惡國土之好醜為選擇心中所欲願夷羅佛說經竟曇摩迦便一其心即得天眼徹視悉自見二百一十億諸佛國中諸天人民之善惡國土之好醜即選擇心中所願便結得是二十四願經則奉行之精進勇猛勤苦求索如是無央數劫所師事供養諸已過去佛亦無央數其曇摩迦菩薩至其然後自致得作佛名阿彌陀佛最尊智慧勇猛光明無比今現在所居國土甚快善在他方異佛國教授八方上下諸無央數天人民及蜎飛蠕動之類莫不得過度解脫憂苦佛語阿難阿彌陀佛為菩薩時常奉行是二十四願珍寶愛重保持恭慎精禪從之與眾超絕卓然有異皆無有能及者佛言何為二十四願第一願使某作佛時令我國中無有泥犁禽獸薜荔蜎飛蠕動之類得是願乃作佛不得是願終不作佛第二願使某作佛時令我國中無有婦人女人欲來生我國中者即作男子諸無央數天人民蜎飛蠕動之類來生我國者皆於七寶水池蓮華中化生長大皆作菩薩阿羅漢都無央數得是願乃作佛不得是願終不作佛第三願使某作佛時令我國土自然七寶廣縱甚大曠蕩無極自軟好所居舍宅被服飲食都皆自然皆如第六天王所居處得是願乃作佛不得是願終不作佛第四願使某作佛時令我名字皆聞八方上下無央數佛國皆令諸佛各於比丘僧大坐中說我功德國土之善諸天人民蜎飛蠕動之類聞我名字莫不慈心歡喜踊躍者皆令來生我國得是願乃作佛不得是願終不作佛第五願使某作佛時令八方上下諸無央數天人民及蜎飛蠕動之類若前世作惡聞我名字欲來生我國者即便反政自悔過為道作善便持經