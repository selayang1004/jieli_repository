是因緣故未曾有惡意墮燒炙黑繩更歷六萬歲畢是有餘殃於今最後生處在母腹中六年乃得生未曾起亂意身口不犯罪乃值得果實罪福不可離如是羅雲尊在於比丘僧於阿耨達池自說本所作昔惟衛佛世我施煖浴室一洗比丘僧便自發願言令我與是等尊眾共集會世世得清涼離欲無垢塵端正常徐好清淨若妙花於彼壽終後便得生天上在天上人間顏色好端正世世所生處所住大勢尊於彼壽終後來還生人間諸天及人民見我無厭足見辟支佛塔繕治泥整頓聖飾令鮮白於上懸幡蓋我時自發願欲求得相好金體紫磨色端嚴無有比因是所作福生波羅國於脂惟尼生作子無恚害見迦葉佛塔其心為歡喜輒詣其寺中立承露槃用是施塔故及治聖飾塔興建剎柱槃受福不可量從彼有餘福於是最後世生釋氏王家便為佛之弟我身自然有大人之相好莊嚴成羅羼平等布三十佛普見說我端正最第一已除盡諸漏逮得甘露句難提父母子於比丘僧中於阿耨達池自說本所作昔世穀米貴飢餓大恐懼比丘有五百求食則施與一切諸長者惠施眾道術分衛得飯食便持來授我雖得粗細食常分以與身亦不能知我每隨用我語諸人民來趣行求飯食具我爾時自力從彼便出去是時各馳走孚遠相求索盡力從後追不能及逮我即渡於流河便坐一面周匝四向視得靜無來人我今日獨食柔軟美且香飽滿意盈足終慕獲安隱於是有比丘則緣覺世尊威神大巍巍生死除無餘意慮常念言窮賤甚苦劇本不修功德是故令我貧即興清淨心歡踊意念言當施與比丘是本眾祐者時世尊便受則於彼飯食用憐愍傷我便飛在虛空我時即發願莫復令我貧後生勢富家端正如妙華與如是等尊世世共會遇使我承此法如仁者所得緣是所作德受安長且久於天上人間所作德自見亦得為國王天人無數反未曾墮惡道亦無有罪殃從彼有餘福於是最後世來生勢富家釋種大姓生爾時佛世尊來詣所生地我即為寂志并與親屬俱我本所立願輒如意具足已得無所著清涼且滅度捨勢為沙門提受佛教於阿耨達池自說本所作拘樓秦佛時昔有起塔者我時在彼住其寺甚高大興造此塔寺我口呵譴之是塔甚太大何日當成就可稍作功德如是自立辦既不多勞煩塔寺亦速訖用口說窶言坐犯語罪報命盡壽終後便墮地獄中從地獄得出短小身玄醜世世所生處為眾所輕邈迦葉佛世時為烏鳥赤波羅中道翱翔叢樹間瞻見世光曜比丘所圍繞即順佛為禮口出悲音聲佛世尊所遊波羅國時每隨行出入常繞向悲鳴緣是所作德來還得人身逮見等正覺無上之導師得出為寂志於釋師子所已為無所著清涼而滅度羅漢得自在六通大神足名曰為持法正真有辯才一切眾聚會聽聞我音聲諸天及人民一切皆歡喜我作罪少耳作福亦不多皆獲其果實所為二罪福羅槃提尊在於比丘僧於阿耨達池自說本所作昔於惟耶離身為大獼猴趣往取佛比丘見被呵得無壞佛世尊告比丘比丘勿得呵是終不壞我時取佛徐徐持上樹盛以滿蜜便則從樹下手擎滿蜜以奉上世尊蜜中有蟲穢正覺不肯受佛見其中死蜂與蜜雜尋好擇出之復擎重上佛時佛世光復更不聽受我以水淨洗仍前稽首上以水灑其上更盛異中供養佛尊已心踊躍歡喜世尊無等人彼時度死蜂受此一蜜服食及弟子我時甚踊悅叉手而向佛專住法王前其心常精進在彼發願言令我得人身來值世尊世使得最上義緣是所作德因用得人身逮得等正覺無上之導師得出為沙門給侍釋師子已為無所著清涼而滅度得自在羅漢六通大神足名曰為出蜜諸比丘亦知知前所作福於今得恭敬與數百比丘共遊行周旋設在窮乏路比丘僧飢渴心適自發願我欲得蜜漿知我心所念眾人即遠來齎持蜜美食以用奉上我我尋便受之自然極美多以施比丘僧可意甚飽滿我應時生已獼猴所作行度脫無徑路便得甘露句如我本所願輒得如其意供養佛世尊所求則具足唯仁每悉念我所作功德悉獲其果實可意安隱吉如是出蜜尊在比丘僧中於阿耨達池自說本所作一切勝普明一切世間最得除盡諸垢降一切眾會諸通慧普見大人一切暢度諸怨恐懼法船濟彼岸曉了眾所化欣然愍世間矜傷脫眾生以義一切救除去一切人悉解諸繫縛一切人中最說法為眾眼大人無極慧大雄極名聞大光無極法以度於最法大力化無黠開化大明慧歡勸大眾人大醫多所兼世尊壞眾恐無上除諸憂佛仁為度脫大牢獄閉繫大龍大師子無著大比丘大智慧世尊救濟眾塵勞精進有大力方便大堅彊降伏眾天民大道寂靜安佛大天中天一切諸鬼神悉禮智慧足佛出哀世間恒在大生死壞決羅網神通無極哀度脫大牢獄大龍大天人於眾會最先廣施無極施已逮弘寂跡尊長士仙人已度諸尊法成就大弟子導師德極尊眾祐中最上無上除愁憂諸所度脫勝一切相好尊斷絕諸色欲拔濟諸恩愛時遊在龍王阿耨達大池一切所作辦踊在虛空中弟子眾圍繞寂然有五百愍傷有極哀慈護一切人觀察比丘眾便自說是言明聽我所語前世之所造身始有所作今所獲餘殃吾昔宿命時作人名文羅誹謗無瑕穢善妙辟支佛眾人大來會縛束善妙士著杻械閉繫須出如死囚吾時見沙門得縛束苦惱其心發慈哀身則為救解用是罪殃故墮地獄甚久後來生人間常為人所謗用是有餘殃於此最後世須陀利異道共議誣謗我曾為婆羅門博聞持道術有五百學志講術藂樹間時有大神力五通比丘來我見道人至誹謗揚其惡仙人深愛欲自高處樹間諸摩納聞之便共效我宣時一切學志家家行乞大眾中誹謗仙人有垢欲緣是所犯罪須陀利女人佛五百弟子悉共被誹謗佛為一切明有虛妄之謗知世吒弟子是為沙門耶犯是罪殃已便墮惡道中生在太山獄勤苦甚酷毒以此有餘殃旃遮摩尼女在大眾會中虛妄掩殺佛曾為三兄弟而共諍錢財推撲墜深谷石抬以殺之以是所犯罪墮太山地獄燒炙在黑繩毒痛甚酷苦以此有餘殃調達石所抬於是石墮落中傷佛足指乘船入江海俱欲渡深水時共載船上拔刀殺賈人用犯此罪故身墮地獄中以是餘殃故鐵刺見佛前曾在捕魚肆生為漁者子有捕殺魚者我爾時生心從是所犯罪墮太山地獄燒炙在黑繩勤苦甚毒痛隨樓勒國王傷殺釋子時以是有餘殃於今得頭痛惟衛世尊時罵詈其弟子不應食粳米當令噉生麥用是所犯罪坐口出惡言墮於黑繩獄受苦不可計以此有餘殃怨結婆羅門請我終一時三月中噉麥曾為治病醫時療尊者子合藥分倒錯令疾轉增劇用犯此罪故墮地獄甚苦以此有餘殃是故得下利吾昔前世時曾為手搏師與力士相撲害殺有佛子用犯此罪故受苦難訾量以此餘殃故脅肋為之痛謂難提和羅輕毀迦葉佛用見此沙門言不得佛道