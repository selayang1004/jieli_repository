首童真所行深奧所論經法亦復要妙爾時世尊即現瑞應軟首尋時與二十五正士及諸天子往詣佛所稽首足下遷住一面光淨菩薩謂軟首曰仁者何故越如來會獨於屏處而論講經軟首答曰族姓子知如來甚尊而不可當諸佛大聖由是之故一切所說或懼不可故在一面又問軟首說何所法可如來乎軟首答曰如吾所說世尊知之光淨曰雖爾願說其意答曰如吾所及今當宣現惟族姓子如有所說不違法界不失本無不失本際所說如是則可如來又若所說無所訟理無所呵叱無所興為亦無因緣無有色像亦無比類如是說者奉順如來無我同像無他人形不等法貌無非法貌無終始貌無泥洹貌如是說者為可如來於是世尊告軟首曰善哉善哉快說此言誠如所云如是說者不違如來又次軟首假使悉離一切戲樂而無憒亂若不平要離諸所想無有眾想有所說者所趣寂然而不動轉被一德鎧定意說法無能毀敗其經典者不見諸法有所增者有所減者如斯所說則可如來說是語時八百菩薩得不起法忍爾時天子千二百人在於會中乃於往古造菩薩行則忘道意志不堅固心自念曰佛慧巍巍不可限量無上正真道意難可獲致菩薩所學而不可逮最正覺者甚難可得吾等於是不能學辦不如改求聲聞緣覺而取滅度爾時世尊知諸天子心之所念以此等倫堪成無上正真之道為最正覺而欲中廢隨取小乘佛欲勸化諸天子故離於道場在眾會表化作長者手擎滿百種飲食齎詣佛所白世尊曰惟願大聖加哀受食佛即取軟首菩薩興詣佛所叉手啟曰今食盛當念故恩吾誠信聞大聖雖食而不以法惠及於鄙惟宜加施以法相惠剋復往意於是賢者舍利弗心自念言軟首往古有何恩德於世尊所而言雖食顧前法恩則白佛言軟首童真宿有何恩於大聖乎而置如來雖當食者念前法恩佛告且待斯須自當發遣如來所知非爾所及佛即尋時捨于地即下沒遊諸佛土諸佛正覺今現在者各各見降其足下在於下方過七十二江河沙等諸佛國土至光明王如來國界界號炤燿住於彼處于虛空無執持者自然而立所往諸佛弟子眾各各前啟問其世尊所從來諸佛各告說其意故上方世界界號為忍彼有如來名曰能仁現在說法能仁如來故降斯而欲勸化諸異菩薩志退落者於時世尊告舍利弗汝行求察知所在而赴致來即時受教自以智力承佛聖旨三昧正受以一萬定超萬佛土遍求索不知所在還白佛言唯然世尊求之不見不知所在於時世尊告大目連汝今且行求索來察其所在為處何方目連受教以神足力承佛聖旨三昧正受入八千定倏忽超過八千佛國求之不見不知所處還白佛言輒竭神力不蒙執焉能致乎世尊復告須菩提曰汝行求知其所歸索齎致來即亦受教三昧正受萬二千定恍惚超越萬二千佛土求不見不知所止如是五百諸大聲聞在於虛空各現神足三昧之力神通聖勢天眼徹瞻各行求不知所在亦不能得時須菩提即前告白慈氏菩薩曰仁者高才一生補處如來所當為無上正真道成最正覺仁慈恩廣智慧弘達眾所不及獨步三界而無有侶當知處惟能致之奉齎來耳幸屈威尊而舉還慈氏菩薩報須菩提曰誠如所云受如來慧當成正覺今者軟首所興定意進止坐起予所不及不能曉了於斯三昧惟須菩提雖於來世吾當成佛佛菩薩眾數如江河沙悉為軟首之所開道欲知一步舉足所念不識所歸是故仁者當請軟首惟斯大士知處所所止之土堪任致來時須菩提啟世尊曰願垂恩教大聖則遣軟首取軟首奉命自思念曰吾不起座不離眾會而舉來軟首三昧名曰普超是諸菩薩定意正受於時軟首伸其右掌而內于地過踰下方所經諸佛無極大聖一一次第以首禮之其手掌中自然有音稱能仁如來至真等正覺敬問無量興處輕利力勢如常遊居安耶其掌手臂一一毛孔尋自然出憶百千光曜之明一一光明各各變現百千蓮花一一蓮花各化如來相好具足處蓮花上加趺而坐一一世尊各各讚揚能仁如來名德功勳所可遊歷諸佛之土應時諸國六反震動又諸佛國自然大光靡不周遍一切佛國各各而現有斯手掌又諸佛土自然懸繒幢幡眾蓋莫不莊嚴遍散眾花處處挍飾軟首手掌過七十二江河沙等諸佛國土禮諸佛竟斯須之間忽然即至照曜世界光明王佛國禮畢自然有大音出稱能仁如來敬問無量光明王如來有侍菩薩名曰光英自啟如來此何手掌殊妙魏魏威神難及而自然出億百千光明暉赫一一光明而各化出億百千嚴淨蓮華一一蓮花如來各坐諮嗟能仁聖哲之勳光明王佛告光英曰有族姓子上方去此七十二江河沙等諸佛國土有忍世界如來至真等正覺號曰能仁現在說法彼有大士名曰軟首被戒德鎧不可思議一切神通力度無極自在於座而不移起延手掌來欲舉還時光明王佛土諸菩薩眾皆共渴仰欲得見彼忍世界能仁如來軟首大士光明王佛悉知眾會意之所見便放眉頂相光其光通照七十二江河沙等諸佛國土上至忍界靡不晃昱其有眾生被蒙光者一切獲安無有諸患如四域皇帝轉輪聖王諸修行者專精學定被斯光者悉得道其得禪者悉過三界獲四證德其漏盡者得八脫門禪定羅漢得無著原其諸菩薩光照身者普皆逮得日光三昧如是之比光明王邊如來佛土菩薩大士見斯忍界世尊能仁軟首童真一切聲聞比丘聖眾諸菩薩等光英菩薩忍世界諸菩薩眾尋即淚出便說斯言自白佛曰唯然世尊如妙水精如意明珠墮不淨中誠可矜惜此諸菩薩生忍界者亦復如是甚可憐感光明王佛謂光英曰勿宣是語所以者何在此佛土精修禪行至于十劫不如忍界從明晨旦至早食頃興發慈心哀念眾生此之功德最勝無倫難可逮及所以者何斯諸菩薩大士之眾無有陰蓋塵勞以盡其於忍界