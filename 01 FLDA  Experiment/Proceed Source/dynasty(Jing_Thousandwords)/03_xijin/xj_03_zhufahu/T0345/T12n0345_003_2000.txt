變無有勞擾而無染污所以者何菩薩之瑞所化清淨是為菩薩善權方便佛告慧上何故菩薩自化其身紫磨金色現入胞胎慧上答曰寂然清淨明白之品世尊曰然其菩薩者處眾生上則第一尊是則化來諸天人民所不能及是為菩薩善權方便何故菩薩在母胞胎具足十月無見而生人儻起念在母之懷日月不足諸根不具現滿十月是為菩薩善權方便何故菩薩生於樹園不在中宮菩薩長夜習在閑居志樂寂寞行平等淨欲令天龍鬼神揵沓和阿須倫迦留羅真陀羅摩羅人與非人皆捨室宇寂然供養此諸華香普流天下使迦維羅衛國中人民歡喜悅預不為放逸是故菩薩在於樹下寂寞處生不在宮是為菩薩善權方便何故菩薩從右生若不如是眾人有疑則謂菩薩因由遘精而處胎藏不為化育眾必懷結猶預難決是故示現令人開解菩薩雖從右而生母無瘡瘠出入之患往古尊聖因時如然所行無違是為菩薩善權方便何故菩薩母攀樹枝然後而生設不爾者眾人當謂皇后雖生菩薩必有惱患若如凡庶而無殊別欲為黎元示現安隱母適攀樹枝志性柔和則菩薩誕育是為菩薩善權方便何故菩薩安和澹泊忽然而生其身清淨無有垢穢菩薩至尊三界之上雖處胎中如日炤水淨無所著不增不減故現生不與凡同是為菩薩善權方便何故菩薩適生斯須帝釋即下前稽首奉不使餘天其釋無始立茲本願菩薩若生當以淨意而奉受之亦為菩薩本德之徵是為菩薩善權方便何故菩薩適見受已行地七步亦不八步是為正士吉祥之應應七覺意覺不覺者也自古迄于今未有能現行七步者是為菩薩善權方便何故菩薩已行七步舉手而言吾於世尊天上天下為最第一當盡究竟生老死原釋梵梵志及諸天子彼時眾會莫不遍集設不現斯當各自尊則懷憍慢便不復欲禮侍菩薩菩薩愍念外道梵志諸天之眾長夜不安必墜惡趣而受苦痛是故菩薩舉聲自讚吾於世尊天上天下第一權慧超異獨步無侶當究竟盡生老死根以此音告三千大千世界其諸天子未有來者應聲便至爾時異學梵志及諸天子皆共稽首敬禮讚音叉手歸誠是為菩薩善權方便何故菩薩大悅而笑不懷輕戲笑而不諂笑菩薩興念一切眾類本與我俱發上道意無上正覺恐畏懈怠放逸自恣故為卑賤愚冥貢高或音聲者解一切法至諸通慧精進敏達使歸命佛猶斯大哀發起萌類除放逸見已願果彼亦普具以故正士現大欣笑是為菩薩善權方便何故菩薩清淨無垢而復洗浴釋梵四天所見供侍凡人初生皆當洗浴菩薩清淨隨俗而浴況世人乎故現此義是為菩薩善權方便何故菩薩初生之後去到空閑於樹下坐然後入城欲以具足諸根之本示現中宮絃歌倡伎音樂之娛然火四錠由斯現緣令眾學勸棄離財寶樂昇微妙入家復出不興異行去家學道則坐佛樹是為菩薩善權方便何故菩薩生後七日其母便薨后壽終盡福應昇天非菩薩咎前處兜術觀后摩耶大命將終餘有十月七日之期故從兜術神變來下現入后藏以是推之非菩薩咎是為菩薩善權方便何故菩薩學書射御兵仗伎術摴蒱戲樂隨世習俗現前因緣三千大千世界諸所伎樂經藏道要詩頌術數神所療言談嘲調示現悉學無所不博欲令庶人不自憍慢是為菩薩善權方便何故菩薩而有室娶菩薩無欲不尚配匹其於離欲則為正士所以示現眷屬妻息傍人懷疑菩薩非男斯黃門耳欲除沈吟故納瞿夷釋氏之女緣此現生子男羅云假論羅云胞胎生者則非義也所以者何羅云於天變沒化生不由父母合會而育又是菩薩本願所致昔錠光佛瞿夷有誓後世為仁妻殖其德本不違久要故娉納之情無所在俗人擾動迷惑色欲慇懃戀著菩薩示現妻子眷屬尋復捨國或有人言正士之妃端正姝妙乃尚捐去何況吾等又菩薩本始學道時所有妻婦群從眷屬相敬重故各共發願世世與仁俱生生相侍隨至成佛道故廣敷演清白之法中宮婇女四萬二千人發無上正真道意其餘群類悉度惡趣以故菩薩現有眷屬其諸婇女以恩愛情自煩惱者適見菩薩澹然清淨如明月珠則離色欲假使菩薩化於所化顏姿容貌由若己身爾時婇女與化人俱恣可所娛各心念言吾等今日與菩薩俱志慕永異於時菩薩往閻浮樹蔭下而坐禪思歡喜行安由如化人所造之變菩薩昔從錠光佛來所見愛欲因緣之業皆是無始感發之應是為菩薩善權方便何故菩薩於閻浮樹蔭而坐禪思化七十億諸所天子令發道意又復欲使皇后見之心自念言會當捨家是故菩薩坐閻浮樹蔭而寂思惟是為菩薩善權方便何故菩薩夜半出家至于江流而自洗浴感諸群生為現德本悉當念言所立之處功德自然清白法故由此夜半出家無礙極樂事皆當捨棄清白之法不可離也是為菩薩善權方便何故菩薩在兜術天勸化諸天來下現生天人叉手時到可去門自然開菩薩有念王儻懷疑聞此不了長夜不安遭值恐患墜于惡趣故化天人天人開門諸天坐中舉聲稱揚非菩薩咎欲慰王心委之于天由觀斯義有所勸化是為菩薩善權方便何故菩薩棄國捐王而現捨去人當解知菩薩畏生老病死是故出家不為增避家室親族眷屬枝黨是為菩薩善權方便何故菩薩自剃頭鬚髮三千大千世界諸天龍神揵沓和人與非人無能堪見菩薩頂者況能為尊除鬚髮者於時菩薩勸度眾生自除鬚髮念白淨王當起恨意誰剃子首從使者聞自剃之耳王乃默然是為菩薩善權方便何故菩薩取寶瓔珞冠幘手付車匿發起眾念菩薩為道不復貪樂珍寶之飾於一切物而無所著故皆釋之後世邊地法菩薩吾等出家亦當請學從佛法則猗四賢行一切無著不為陰入狐疑出家設不如是人當疑言不知產業故出家也是為菩薩善權方便佛言族姓子今且聽此菩薩何故六年志修