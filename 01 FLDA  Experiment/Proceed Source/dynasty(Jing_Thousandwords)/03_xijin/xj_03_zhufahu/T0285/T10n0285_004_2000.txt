諸可珍愛割情濟眾行四恩義惠施仁愛利人等利一切救濟合聚黎庶心不捨佛思法聖眾惟菩薩業志菩薩行諸度無極十住之地念於十力四無所畏十八不共諸佛之法至悉具足一切智矣以是德致一切至尊無極豪相為最為上為無疇匹為無等侶開導宣化顯示眾人成一切智將濟危厄發意之頃精進勤修一切順化不慕時俗財利之業道法之正出家學道奉佛法教斯須之間致無央數諸三昧定見諸佛尊不可稱載以是建立諸世界無央數千念得越度無數國土照諸境界開化眾生識念過去當來諸劫撰擇法門顯示諸身現諸菩薩無央數載眷屬圍繞菩薩由是所建立力入殊特願在所變現諸可興善宣布惠施乃至普通無數億百千劫事於是金剛藏菩薩大士思惟察是菩薩住義之所歸矣即時頌曰積累清白法殖眾德之本稽首歸諸佛順行慈仁業入于信解脫清淨善之元心御無限量最勝之聖慧佛為一切智淨力現其處成就眾祐法導利護群黎以行大愍哀轉殊勝法輪如來田佳良興發心甚尊一時所曉了思惟泥洹業若干覺眾生隨時顯其義合集一切德是為眾導師其心所周入猶等如虛空智慧最威神本哀行善權志性懷篤信清淨力無量面見無罣礙救濟外眾生殖種平等業思惟念安住適生心之寶眾祐自然慧以通雅力行究竟佛道法生十力種性永無諸罪殃最勝曜正真至于尊上道是為心和同顯發致平地無動猶如山在國等性行多所抱歡悅志意修篤信欣樂應廣普善哉意義妙要離諸恐懼無有瞋恚行應時勝棄穢謹順善將養樂救眾群生聖慧無等侶心懷至踊躍捐除眾非處以消五恐畏緣是致道地至死不保命遠于諸惡趣以捨眾會畏終無恐懼心何因至今無則無有吾我若能離恐懼專精行慈愍至信修恭敬除慕富功勳夙興而夜寐修習眾德本以立誠信法不為欲所污心若聞雅典修善無厭極永除愛欲利常好樂佛道志慕淨慧力修治佛經法求諸度無極棄捐諛諂業言行常相應終無虛妄言最勝種無穢疾學至佛道以離方俗事不樂世諸利不違清白法勤修最上行精勤功勳義唯好如此法導御以自誓所欲見最勝為諸奉持法所至無嫉將順以弘誓身行常殊妙嚴淨諸佛土開化眾群生是遍諸佛土與諸佛俱遊佛以一名稱彼此無虛妄一切皆可得覺了最上義如是願無量導利至永安是廣普無限逮致無可畏眾生猶虛空諸法所因生最勝究竟俗興顯于慧地其心之境界極入於聖慧逮致三達智以開于眾生究竟至弘誓令我獲此願如是之暢達其行亦若茲如是善藏恩仁和心柔軟篤信佛功德觀察眾生元緣行入愍哀興發於大慈吾當護養育欲安立黎庶以是故布施若干種可惠國土城邑聚眾寶及象馬頭目及手足并以己身肉一切普能施不可懷怯弱志慕眾經典不以為患厭曉了世經籍隨俗而勸化其智超三世懷慚志堅強供養無等雙奉敬諸長者眾聖行如是夙夜勤不廢熾盛諸功德猶火中之金彼勤精行此菩薩十住地慕于無為業而化諸有為猶如有導師愍傷大眾賈豫問安隱路故在前指示菩薩亦如是初發第一住稍進至十住成致無礙道以能住此義究暢執功勳慈心不懷害以法而教眾在天下知時開化咸將護立眾令布施使樂佛聖慧至聖發意頃棄國捐王舍入于佛法教出行修精進尋逮得三昧見佛無數千感動諸佛國光往聽經淨化無數眾使入道法門遊於百千劫隨時現其身諸最勝本業覺寤眾睡眠如過去諸佛覺寤眾懵懵是為第一住最勝所宣布普愍傷世間無上諸菩薩諸菩薩等咸有聞此無上道業慕樂尊行心抱悅豫忻然安隱自從坐起迎逆稽首踊在虛空散眾天華口宣妙言歎曰善哉金剛藏聖猛無所畏曉了道住行菩薩法眾會悅豫聞解脫元唯諮上道第二之住其行云何當所思奉大智唯宣聞者坦然進至無極開化眾生金剛藏報諸佛子是菩薩大士以了初發第一住竟爾乃好樂第二住矣意性懷篤奉修十事何謂為十一曰志性柔和而無獷二曰修正真業無有邪思三曰其行質直永無諛諂四曰心懷調仁不為瞋恨五曰其行寂然未曾憒亂六曰意抱至真不為虛偽七曰其行方幅無有雜碎八曰進止坦然無所貪慕九曰行在微妙不為下劣十曰其意寬弘未曾迫迮是為十事菩薩意性懷篤具成初住至第二住金剛藏曰又諸佛子菩薩已住第二離垢之地離于殺生不執刀杖心懷慚愧愍哀群生常抱慈心欲濟眾生無有思想心不念殺不求人便不危他人捨身之安而解眾患無有二心況復犯乎又不盜竊心常好施不貪他財己財止足不數多求他所有萬物生業財寶之利不生嫉心眾人迎逆莫不戴敬草葉毛米未曾默取念廣布施救濟諸乏割身所供惠眾窮困蜎飛蠕動蚑行喘息隨其水陸皆欲令安不遇眾患又捨愛欲邪婬之行不欲重習自於妻室而知止足未曾興心慕樂他妻心不思想不干他室奉清白行不為穢濁如母如姊如妹如女無異清淨鮮明而無沾污無有二心況犯色耶又不妄語不樂虛言所宣至誠言辭真正所傳順理言不失時不竊妄語至於夢中不演非法況晝日乎不為色教況心念耶常說正法佛之經典不出俗辭無益之業又離兩舌不傳彼此亂於人不誤兩盲未徹視者使諍不和不侵犯人彼間惡言不傳至此此間惡言不宣到彼和解諍訟使無怨望修德為法令無罪殃講論經道各有篇章又不罵詈不演辭不宣惡言不傷人心世人所說口演不仁惱於他人不微中人無所恐畏常行仁和不興瞋恨害心向人不使眾人意懷湯火愁慼之患口所布言可一切心柔軟慈和聞者安隱心中愛樂喜欲見之多所悅豫遠近思乃傳此言久思其言無厭其辭又不綺語離于飾辭言無所犯未曾傳語常護身口終不戲言而取誤教況復由利有獲財寶貢上歸遺而宣虛乎雖身溺死不演非義身口