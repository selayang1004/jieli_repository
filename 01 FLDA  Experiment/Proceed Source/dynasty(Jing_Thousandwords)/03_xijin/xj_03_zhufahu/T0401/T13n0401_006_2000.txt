量不可計會諸佛國土諸佛菩薩一切眾生莫不見亦不違遠志不動移慧明之心所察無邊佛告族姓子慧明之宅處於意止見諸法源於四意斷未發意者為興慧源於諸神足身意寂源而於諸根處聖達源所謂力者云智慧力於覺意法入于慧源所謂道者處正見源寂然觀者觀察憺怕行真誠者善滅之源其聖諦者善寂慧源所歸念者如義趣源分別道者法義之源神通達者漏盡之源修梵行者興于大哀四等心源一切普念思法之源諸度無極智度無極以為源首善權方便應眾生心源十種力者知限無限有處無處以此為源無所畏者曉了平等佛道之源不共法者而於三世無所礙源所言眼者謂佛之眼莊嚴其身眉間頂相無能源莊嚴口者頒宣經法無侵損源莊嚴其心行三昧定而不移源是族姓子一切諸法皆以歸趣智慧之源是則名曰慧明三昧一切諸法之源首說是語時蓮華淨菩薩逮得是慧明三昧復有萬菩薩亦逮斯三昧三千大千世界六反震動其大光明普照十方爾時諸來一切眾會諸天人民各各齎華供養散佛於時會中諸菩薩眾志大乘者悉白佛言我等本來未曾得聞此三昧名何況廣解分別義者今所可供世尊之福願令我等逮是三昧漸漸進行緣是所誓逮此定意必獲無疑吾等善利為致善慶乃能遭遇聞是三昧若有逮聞於是三昧而歡喜信功祚難限未曾違失菩薩之心亦當不久致此三昧佛言如是如仁所言而無有異無德之人不種善本不能值遇此三昧矣何況得聞歡喜信者未之有也假使在於善知識邊若隨明師乃能信樂此定意耳佛說是語向欲竟時世尊中一菩薩出紫磨金色三十二相莊嚴其身八十種好而飾其姿適出於其菩薩身尋即演放巍巍光明無極弘曜皆悉覆蔽一切眾明唯世尊光獨得顯現時彼菩薩稽首佛足右繞七匝則在前住啟白佛言唯然世尊執慧曜如來至真等正覺敬問無量進止康強遊步輕利力勢安乎使我宣傳問於大聖斯六十億數菩薩來詣此會聽說經典奉覲世尊稽首諮受又復欲見十方世界大會菩薩無言菩薩智慧辯才所可宣暢啟受未聞聽是慧明三昧之定唯天中天為諸菩薩如應說法使逮得是慧明三昧獲致無極大法光曜而數周旋詣此佛土於是舍利弗前問佛言唯然世尊執慧曜如來至真等正覺為在何方今寧現世講說法乎去是遠近國土何類并說於此正士名號及六十億數菩薩為何所處佛告舍利弗東方去此恒河沙等諸佛國土有世界名住於堅固金剛之根執慧曜如來在於彼土今者現在佛告舍利弗彼之世界何故名曰住於堅固金剛之根其國下地從底至上堅固甚牢不可破壞悉是金剛斯皆其佛本願所致所以者何其佛堅固金剛之行獨步無難及諸菩薩造金剛行勇猛牢固無能壞者己身威力巍巍具足乃如是也假使世界泥土成者則當破壞碎落微散若其有人生彼世界身如金剛皆亦堅固不可破壞是故彼土名曰住於堅固金剛之根又舍利弗卿屬所問今此菩薩名曰何等號金剛此金剛菩薩一發意頃通過鐵圍大鐵圍山越江沙等諸佛國土各各在於江河沙等諸佛出悉是諸佛威神功德之所建立亦復是己六通之慧神足之力是故菩薩號金剛又舍利弗向者復問六十億諸菩薩眾為處何所卿當以此問於正士為汝發遣賢者舍利弗問金剛菩薩唯族姓子六十億諸菩薩眾為住何所金剛答曰佛歎耆年智慧最尊賢者舍利弗以智慧眼推索本末此諸菩薩為在何所時舍利弗以聖慧眼周遍普求諸菩薩等不知所在金剛菩薩答曰尊者舍利弗自有等類同學志脫令求所在即舍利弗謂阿那律佛歎耆年天眼最尊求其所在時阿那律則以天眼清淨之目超越天人於是三千大千世界遍察求之如觀掌中果及寶珠索諸菩薩永不能知亦復不見之所住處賢者阿那律報舍利弗吾普推索永不能知此諸菩薩為何所處金剛菩薩謂舍利弗諸賢者等但有肉眼不可復言謂有天眼云何思惟共三昧禪遍觀諸國而不見諸國而不諸菩薩眾為何所住舍利弗問仁族姓子天眼何類謂我等輩所未見焉金剛曰唯舍利弗我之天眼未曾見色舍利弗等及眾弟子諸大聲聞從本以來不能見我天眼之德為何等類亦無能當巍巍之明舍利弗又問族姓子說所見形像為何等類而言我等本來未金剛曰耆年曾見住於堅固金剛世界及執慧曜如來至真舍利弗答曰今日造聞彼世界名何因得見金剛曰唯舍利弗如是等類不可稱計諸佛國土及眾菩薩人民眾生各各異趣所生不同菩薩大士則以天眼皆悉見之無有遺脫而不遍者一切緣覺雖有天眼所不能何況聲聞而能及見乎說是語時有六萬人曾求聲聞緣一覺乘歡然大悅尋發無上正真道意同時發聲如嗟歎言令吾等身得佛法眼不用聲聞及緣一覺之天眼也蔭蔽罣礙佛之法眼無有限齊亦無所礙於是金剛菩薩即如其像三昧正受建立感應而現神足佛之聖旨金剛菩薩威德之變宿福善本巍巍之力不可稱限普令一切諸來會者皆共目見六十億諸菩薩眾在於佛身各處蓮華結加趺坐叉手聽經不近佛身亦復不遠皆是如來弘恩無極之感應也又世尊身不增不減無所罣礙悉現如故若前不損一切眾會驚喜踊躍得未曾有一心叉手禮佛而立各各歎言難及難及諸佛世尊身形廣長威聖無量神變功德不可稱限乃能容受六十億在於佛身而坐聽經見本聖之體不增不減時金剛菩薩普察眾會而舉聲告以是之故當共知之如來至真等正覺身則為法身廣長無極無有相好而不方圓身無邊際不可度量如來至真發意之頃欲令三千大千世界諸有眾水大海江河川流泉源國土州域叢林草木諸山土地悉入佛身不增不減悉現如故又諸賢者諸無央數億百千諸佛國土眾菩薩等若千萬數遙世尊微妙光明相好清淨無有