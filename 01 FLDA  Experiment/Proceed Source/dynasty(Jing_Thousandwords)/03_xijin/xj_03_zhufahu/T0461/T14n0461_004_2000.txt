斷不得供身體羸劣而無氣力不任見佛吾心念言是諸比丘或不存命我時詣佛所而白言諸比丘眾斷不得食餓來五日羸頓虛劣不能自起佛告我言阿難汝往語文殊師利為說是事用比丘僧故我時受教往詣文殊師利之室時文殊師利為釋梵四天王說法吾將是事告文殊師利佛遣我來令仁立檀文殊師利謂我言阿難並設座具時至撾揵搥我即受其教出敷床座訖還至其室欲知文殊師利出精舍不文殊師利故在室住更作化為釋梵四天王說法有三昧名行入諸身定意正受出其精舍入舍衛城分衛時魔波旬即心念言今文殊師利為師子吼入城分衛我寧可亂文殊師利所立功德魔即化令舍衛城中長者眾人無迎逆文殊師利者亦不與分衛於是文殊師利所之家居皆見門閉無出迎者時文殊師利即知魔嬈固化梵志諸長者即作誠信之願假我一一之毛所有功德智慧所現具足恒沙世界滿其中魔不及吾身一毛之德審諦如是而不虛者魔之所化即當消滅使魔自往告諸街里及四徼道令長者梵志施文殊師利分衛之具惠此人者其福最大若有供養三千大千世界諸有著人百千歲不如施文殊師利福第一多文殊師利適發是願尋如所念一切門戶皆為之開人悉自往迎文殊師利弊魔入諸街里家家唱令及四徼道使諸凡民長者梵志施與文殊師利供具者其福最大若供三千大千世界諸著之人百千歲中施以諸安隨其所欲不及善與文殊師利分衛其福德最厚於是文殊師利化所得食盈滿應器種種甘美其味各異味味殊別不相錯入過踰足請千二百五十比丘萬二千菩薩中所變其如是也爾時文殊師利分衛周已出舍衛大城魔即侍隨是時文殊師利於中道住持著地謂魔波旬汝且舉在於前行於是波旬從地舉而不能稱白文殊師利我實不能舉搖此文殊師利告波旬曰卿有力勢神通無極以大神足擎舉此於是波旬盡現神力了不能稱變化舉不能令離地如髮彼時波旬得未曾有謂文殊師利有山名曰伊沙陀發意之頃我能以掌跳置虛空今此小而不能稱文殊師利謂魔波旬所以不能舉稱者卿每自以比諸菩薩大人力著此故不能舉文殊師利於是從地舉授魔曰波旬汝執此且於前行爾時波旬甚自厭苦舉纔勝魔為自在諸天中尊與萬二千天俱眷屬圍繞在前持稽首文殊師利足諸天謂魔波旬仁者曷為持在文殊師利前譬如侍者波旬答諸天曰不當與強者共爭又問波旬仁者亦有大神通無極之力何故不堪於是波旬承文殊師利聖旨雖為尊天由無所堪波旬答諸天曰魔力者為癡菩薩力者為智慧魔力者受諸見而住立菩薩力者曉解大空魔力者欺詐菩薩力者誠實魔力者是我所非我所菩薩力者大慈大悲魔力者婬怒癡門菩薩力者三脫門魔力者終始往來生死菩薩力者不生不滅不起法忍天魔波旬說是語時諸天眾中五百天發無上正真道意三百菩薩得不起法忍爾時文殊師利及魔波旬持置講堂上賢者阿難亦不察之飯時已到亦不見文殊師利從室出時心念言文殊師利得無欺諸比丘僧我宜孚往白世尊言時今已到文殊師利不出其室阿難即往白佛不見文殊師利出其室時佛告阿難汝寧察講堂上不乎阿難白佛唯然世尊已見滿之食在講堂上佛告阿難汝撾揵椎聚比丘眾我白佛言唯然世尊大比丘眾其數甚多一飯食何所足乎佛言阿難且止默然而行假使滿三千大千世界中人百千歲共食此飯終不耗減所以者何文殊師利聖旨神化令此食無有盡時文殊師利智慧具足神通所立興造布施以度無極阿難受教即撾揵椎會眾比丘一飯出種種滋味餚甚美甘醲無量譬如眾器各盛殊異若干之味皆以供養諸比丘眾及諸菩薩悉得充滿其之饌如故不盡於是天魔波旬念欲嬈固文殊師利所饌供化作四萬比丘著弊壞裂衣垢穢臭處持破住胸背悉露面貌醜惡跛蹇禿僂心懷遑懅而坐眾中亦復持受種種供其飯食亦不減盡波旬所化比丘而極大食無缺減文殊師利現威神之變令諸化比丘食常滿摶食在口噎不得咽手食向口手齊口止而皆地不能自安於是文殊師利問魔波旬此諸比丘何故不食波旬答曰今諸比丘將欲死矣得無以雜毒食與之乎文殊師利曰無毒之人豈復行毒耶身無垢穢寧以垢毒用與人耶有婬怒癡是則為毒於菩薩懷來法品律儀者無此眾毒所謂之毒用者無黠恩愛之著是我所非我所見因緣罪福名色所行不等而造所緣有我見人諸蓋受住貪身著念有諸種受諸入住在三界有取有受有卒有暴有往有來貪身為礙有壽命近著想念清淨瞋恚蔽立不了十二因緣之本諍訟諸見無斷自見有念有知輕慢有淨想不淨想分數眾事謂足觀有無及諸業諸恩愛是我所無所行畏於空謂有二欲度二想於無想有墮想無有願起無想無有得作有想於無行行起種說想起二欲作度想於菩薩法品為非法想為邪見行有正法觀想於惡知識為善友想亂佛行誹謗正法自貢高無所救護訟罵詈至誠為妄語想虛欺為誠諦想犯諸婬欲為住想於諸有為安隱想於生死為教授起見想壞泥洹之所現文殊師利曰波旬如是像法行為是毒於佛法教而無有也甘露教為佛教一安隱教為佛教二無放逸教為佛教三無怨恨教為佛教四無受住教為佛教五正法藏教為佛教六無諍訟教為佛教七無所起教為佛教八彼我無執教為佛教九不誹謗教為佛教十救念擁護教為佛教一寂寞恬然無所生教為佛教二以淨復淨澹泊無所然教為佛教三以正懷來平等明教為佛教四無怒善立教為佛教五尊復尊積諸善本教為佛教六已脫復脫教為佛教七化諸異道教為佛教八一切眾欲慧者無有也此教者則為佛教九無終始死生教為佛教二十定意教為佛教二意止教為佛教三平等斷教為佛教四