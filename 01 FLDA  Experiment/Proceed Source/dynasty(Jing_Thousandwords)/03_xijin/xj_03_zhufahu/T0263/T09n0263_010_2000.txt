不可訾計眾寶具足子知之乎求汝積年而戀惡友今乃來歸宜除瑕垢吾有妙寶夜光明珠琦珍異皆為汝施僮僕侍使男女大小恣意所欲一以相付吾愛念汝猶如國王幸其太子諸尊聲聞共白佛言彼時窮子播盪流離二三十年至長者家乃得申敘追惟前後遊觀所更心悉念之時大長者寢疾于床知壽欲終自命其子而告之曰吾今困劣宜承洪軌居業寶藏若悉受之周濟窮乏從意所施輒備奉教喜不自勝所行至誠不失本誓父知子志身行謹先貧後富益加欣慶宗敬親屬禮拜耆長父於國王君主大臣眾會前曰各且明聽斯是吾子則吾所生名字為某捨我流迸二三十年今乃相得斯則吾子吾則是父所有財寶皆屬我子子聞宣令大眾之音心益欣然而自念言余何宿福得領室藏諸聲聞等又白佛言大富長者則譬如來諸學士者則謂佛子勉濟吾等三界勤苦如富長者還執其子度脫生死於是世尊有無央數聖眾之寶以五神通除五陰蓋常修精進在彼道教志于滅度謂為妙印慇懃慕求初不休懈欲得無為意中默然熟自思惟所獲無量於如來所承順法行遵修禪定而常信樂謂觀我等懈廢下劣而不分別不能志願此如來法珍寶之藏於今世尊以權方便觀于本際慧寶帑藏蠲除饑授大妙印唯然大聖於今耆年斯大迦葉從如來所朝旦印印當至無為又世尊為我等示現菩薩大士慧誼余黨奉行為眾說法當顯如來聖明大德咸使暢入隨時之誼所以者何世雄大通善權方便知我志操不解深法為現聲聞畏三界法及生老死色聲香味細滑之事趣欲自濟不救一切離大慈悲智慧善權禪定三昧乃知人心不一切眾生根原譬如窮士求衣索食而父須待欲使安樂子不覺察佛以方便隨時示現我等不悟今乃自知成佛真子無上孫息為佛所矜施以大慧所以者何雖為佛子下賤怯弱假使如來心信樂喜菩薩乘然後乃說方等大法又世尊興為二事為諸菩薩現甘露法為諸下劣志願小者轉復勸進入微妙誼譬如彼子與父別久行道遙見不識何人呼而怖懼後稍稍示威儀法則乃知是父佛亦如是吾等不解菩薩大士雖從法生為如來子但求滅度不志道場坐於樹下降魔官屬度脫一切我輩自謂已得解脫以是之故今日聞未為成就不為出家不成沙門今如來尊現諸通慧我等以獲大聖珍寶佛則為父我則為子父子同體焉得差別猶如長者臨壽終時於大眾前宣令帝王梵志長者君子今諸所有庫藏珍寶用賜其子子聞歡喜得未曾有佛亦如是先現小乘一時悅我然今最後普令四輩比丘比丘尼清信士清信女天上世間一切人民顯示本宜佛權方便說三乘耳尚無有二豈當有三是諸聲聞皆當成佛我等悅豫不能自勝時大迦葉則說頌曰我等今日逮聞斯音怪之愕然得未曾有由是之故心用悲喜又省導師柔軟音聲尊妙珍寶為大積聚一處合集以賜我等未曾思念亦不有求還聞弘教心懷踊躍譬如長者而有一子興起如愚亦不闇冥自捨其父行詣他國志于殊域仁賢百千於時長者愁憂念之然後而聞即自迸走遊于十方意常悒慼父子隔別二三十年與人戀訟欲得其子便詣異土入于大城則於彼止立於屋宅具足嚴辦五樂之欲無數紫金及諸珍寶奇異財業明珠碧玉象馬車乘甚為眾多牛畜彘鶩羠羊出內產息賈作耕種奴僕僮使不可計數嚴辦眾事億千百類又得王意威若國主一城民庶委敬自歸諸郡種人遠皆戴仰若干種業因從求索興造既多不可計限勢富如是啼哭淚出吾既朽老志力衰變心誨思想欲得見子夙夜追念情不去懷聞子之問意增煩惋捨我別來二三十年吾之所有財業廣大假當壽終無所委付計彼長者其子愚濁貧窮困厄常求衣食遊諸郡縣恒多思想周旋汲汲慕係嗇口征營馳邁栽自供活或時有獲或無所得纏滯他鄉亦懷悒傶志性褊促荊棘身展轉周旋行不休息漸漸自致到父所居槃桓入出復求衣食稍稍得進至于家君遙見勢富極大長者在於門前坐師子床無數侍衛眷屬圍繞出入財產及所施與若干人眾營從立侍或有計校金銀珍寶或合簿書部別分紀別入出料量多少于時窮子見之如此倚住路側觀所云為自惟我身何為至此斯將帝王若王太子得無為之所牽逼迫不如捨去修己所務思慮是已尋欲迸逝世無敬貧喜窮士者是時長者處師子座遙見其子心密踊躍尋遣侍者追而止之呼彼窮子使還相見侍者受教追及宣告錄召令還即怖僻地心竊自惟得無被害曷為見執何所求索大富長者見之起強憐傷斯子為下劣極亦不信彼是我父又復懷疑不審財寶其人慰喻具解語之有紫磨金積聚於此當以供仁為飲食具典攝眾計役業侍使吾有眾寶蘊積腐敗委在糞壤不見飾用子便多取以為質本蓄財殷廣無散用者其人聞告如是教則尋往詣奉宣施行受長者教不敢違命即入家中止頓正領爾時長者遙從天詳觀察之知何所為雖是吾子下劣底極唯曉計算調御車耳即從樓觀來下到地便還去衣垢污之服則便往詣到其子所之促起修所當為則當與卿劇難得者以德施人案摩手腳醲滋美以食相給及床臥具騎乘所乏於時復為娉索妻婦敖黠長者以此漸教子汝當應分部之業吾愛子故心無所疑漸漸稍令入在家中賈作治生所入難計所空缺處皆使盈溢步步所行鞭杖加人珍琦異寶明珠流離都皆收檢內于帑藏一切所有能悉計校普悉思惟財產利誼為愚騃子別作小庫與父不同在於外處于時窮士心自念言人無有此如我庫者時父即知志性所念其人自謂得無極勢即便召之而親視之欲得許付所有財賄而告之曰今我一切無數財寶生活資貨聚會大眾在國王前長者梵志君子等類使人告令遠近大小今是我子捨我迸走在於他國梁昌求食窮厄困極今乃來歸與之別離二三十年今