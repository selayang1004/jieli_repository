舍床榻坐具象馬車乘安雅無量說經進止若住若坐息心天王就擁護之不遭罪患釋梵四天翼佐營衛轉輪聖王近師子座設族姓子唱言有經名正法華真可奉敬宜共聽受更相請命若辭泥雨設懈不行若得斯須暫聽聞者則解罪福善惡報應便得德本當獲總持與諸菩薩世世相隨在在所生聰明智慧億百千世體常香潔不墮惡趣不與賊害兵刃共會無有邪心面色光潤生賢善家見者歡喜無憎惡者不盲不聾鼻不偏戾亦不塞齆不瘖不不禿不跛不不癖不愚癡不短不長不柔不剛不白不黑面不痿黃身體完具姿顏端正色如桃花人所愛敬心性仁賢口言辯慧疾逮禪定如來法教欲覲諸佛如願即見世尊正覺當學此經佛語阿逸且觀其德若有一人一反聞名勸助代喜乃獲此福何況有人專精聽受供養思惟而復具足為人說者爾時世尊而歎頌曰最後若有值是經卷假使逮得一頌之說聽采其誼心喜勸助其人功德不可限量設令有人獨能施與常給眾生億千數如佛向者所現譬喻令無數劫皆得飽滿於時丈夫面色變頭白齒落年老朽耄斯群生類將無終沒我欲教化使入道法其人最後以法教喻為分別演無為之地一切五道猶如芭蕉速令逮及於滅度事一切眾庶皆聽受經而從士夫親近諮請制伏其心皆使無漏一時之頃得無著證若聞一偈代是勸助所得功德出彼無量各各所施一一分別一頌之德難計難限倉卒得聞講一頌者莫能限量動無崖底其人得福無數如是何況現在面自啟受假使有人來至眾會一反聞經歡喜踊躍從億百千諸劫數是法難值亦難曉了若今有人還及彼土須臾得聞於斯經卷且當聽是所獲果報在在所由無有大病世世所生舌無有患牙齒堅固未曾墮落初不害除諸危殆及邪反戾父母賢良所立巧便壽命常長未曾生盲目亦不冥鼻耳姝好無有缺減脣口雅妙面常鮮潔常為眾人所見愛敬口氣芬馥無有臭穢形體常香如青蓮華其薰流布無所不周若居堂室行至精舍所到之處有聽斯經須臾之間還知聞者熙怡喜踊在邊啟受其人儀體獲致安隱殊妙車馬則用躬迎若復乘于賢善象車所在遊得若干種寶常復獲逮上妙瓔珞數百千人悉共發意住造其所所說法果則為講斯清淨教誨清淨法故所建鮮明得為天帝梵天床座速疾逮致轉輪聖王長處眾會敷演經誼爾時世尊告常應時菩薩大士若族姓子族姓女受是經典持讀書寫當得十眼功德之本八百名稱千二百耳根千二百鼻根千二百舌根千二百身行千二百意淨是為無數百千品德則能嚴淨六根功祚彼人若令眼根清淨而以肉眼諸所有滿三千大千世界諸味石蜜叢樹下至無可大地獄中上至三十三天一切普見悉能攝取故曰肉眼若有眾庶生其中者皆悉見之咸曉了知罪福所趣於時世尊而歎頌曰其執此經卷勇猛處眾會所說不怯弱旦聽斯名德八百諸名稱清淨目明朗若已離諸垢其目所覺普彼則以肉眼而從父母生諸佛世界普見超神仙諸山須彌山又于鐵圍并諸陵丘阜而復察大海默正住一處普瞻靡不達下至無可獄肉眼為若此尚未獲天眼亦不曉了知肉眼之境界根且覺輕便佛復告常應時菩薩若族姓子族姓女說是經典若為異類聲聞乘說者則便逮得千二百耳名稱聞三千大千世界周匝下至無可大地獄上至三十三天超外神仙所謂聞者象聲馬聲牛聲伎樂聲車聲啼哭聲愁歎聲鼓聲鍾聲歌聲舞聲戲笑聲男聲女聲幼僮聲僮女聲風聲奇妙聲正法聲非法聲樂聲苦聲力聲志性聲柔聲聲天聲龍聲鬼神揵沓和阿須倫迦留羅真陀羅摩休勒聲火聲水聲地中聲比丘聲聲聞聲菩薩聲如來聲三千大千世界所有音聲內外通徹一切清淨以肉耳根悉聞眾生所說聲尚未得天耳而悉普聞曉了萌類諸聲亦不思惟觀察黎庶本末所由又耳悉聞亦不求索一切音聲又而順聞巍巍如是常應時菩薩大士未得天耳而耳所聽乃如斯也佛說此已欲重解誼從後頌曰鮮潔總攝若干品類清淨之耳千有二百於是世界以是聽省聞其音聲無有遺餘有六情者則而聽聞車牛諸乘象馬音聲拍手擊鼓悲好音聲鐃鈸梢拂亦復如是伎樂柔和其音殊好雖在於彼無所染著聞無數人諸可講說彼人等倫所喜分別皆聞諸天天耳所聽常而降伏甘美柔和男子女人諸啼哭聲童男童女所可作為哀鸞之音及赤鵁鶄鴛鴦及與鸚鵡其有持於山林者悉得聽聞斯類音聲地獄之中勤苦毒痛悲哀嚾呼所酷苦響思想飯食所至求索興作發起所出音聲諸阿須倫居在於海諸響暢逸而各各異於時法師停住於此有語言者尋則普聞畜生餓鬼勞飢渴聲各各講說或鳴或吼彼時法師默如立斯則得聽聞若干音聲其梵天上所居諸天光音天上善究竟天及餘奇特各各異聲法師普得悉聞此響在安住世而出捨家諸比丘眾諷誦所行分別現說他人志性法師悉聞是等說經諸菩薩眾處斯境界所可諷誦為他人說可集結誼以為經典悉得普聞若干種音其佛世尊為人御法而為眾生說無數經獨在樹下悉得聽聞因其菩薩能持此經一切三千是佛國土無數眾生音聲暢逸若在室中或復處外所言細悉普聆摻悉聞一切群萌音響於諸音聲亦無所著處處悉知他人表裏其耳清淨聰徹如是斯人常未得天耳光適因緣尋能即聽於時法師功德如是學斯經卷名稱若茲佛復告常應時菩薩若族姓子族姓女有持是經卷分別說者若復諷讀書著竹帛得八百功德諸根堅固鼻根清淨以是鼻根三千大千世界所有諸香皆得普聞柔軟香須曼香生香傅飾鬚香思夷華香青蓮紅蓮黃蓮白蓮若干樹木果實薰陸香蘇合香華香栴檀香木榓香青木榓香種種眾香百千殊品處處生者諸質朴香人所嗅香男子女人童男童女香皆自聞御己身之香象馬六畜飛走狩香諸樹