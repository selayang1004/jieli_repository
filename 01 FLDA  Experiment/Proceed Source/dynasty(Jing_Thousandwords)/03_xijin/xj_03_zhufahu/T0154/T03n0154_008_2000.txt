察此當念無常苦空非身於是說偈曰已見如此大恐懼計求人身甚難得當行精進救頭火除諸勤苦立大安往古佛時值不閑莫計吾我及放逸得無遇此無量苦生死之患地獄酷志在愛欲無為惡伏諸根本故說此無得念惡及諸想得至寂然如壞賊無得念言是我所於是無我亦無吾無得不尊自謂勢攝身諸事伏其心常當羞慚知身時抒棄軀命無所著無得長夜在惡趣慎莫為此遭是患勿復往至閻羅界常當孝順供二親積累功德為後護因是疾得賢聖路勿求眾安而犯惡無承邪教為卒暴觀察此以常興施棄捐愛欲諸瑕穢然後當求於父母妻子親屬及知友常承佛教不違命將無不值就後世假使疾病求父母妻子親屬及知友欲令救護不能得功德智慧後世明賢者迦旃延為諸比丘說法如此比丘歡喜則時受教聞如是一時佛遊那難國波和奈樹間與大比丘眾比丘五百人爾時和利長者往詣佛所稽首足下退坐一面佛告長者吾欲問汝假使魔來及魔官屬及無央數諸外異道問以時答汝當諦聽善思念之唯然世尊願樂欲聞於是長者與諸大眾受教而聽佛告長者何謂大魁長者白曰唯然世尊大魁有四何謂為四一曰地種二曰水種三曰火種四曰風種是曰四大魁佛言何謂地種答曰謂有五事立堅強不柔麤能往返者佛言善哉善哉長者能解彼諸地種永不現不長者答曰唯然世尊我身能知地種滅沒不可知佛言善哉復問何謂水種答曰唯然世尊水有五事津液通流細滑微碎無有形貌猶如羅網遍至諸佛言善哉善哉長者汝乃能知水種滅沒不知處時答曰唯然世尊知歸無常永不現也佛告長者何謂火種長者答曰溫煖之類能令人熱有所消化而能焚燒光之類佛言善哉長者汝乃能知火種滅沒不復現耶答曰能知無常歸盡不現佛告長者何謂風種長者答曰風有五事寒冷之類輕飄駃疾有所飄吹出入得通有諸響聲佛言善哉善哉爾乃能知風種忽然沒不復現耶答曰唯然世尊能知風種自然歸盡佛言善哉善哉長者世尊又問豈不見其種寂聲答曰唯然知其種聲平等如稱其四大魁為何所處答曰猗欲飲食恩愛又問其四大魁為何所猗答曰展轉相依又問為何所趣答曰趣色諸入又問諸入為何所歸答曰歸罪塵勞又問何因有罪塵勞答曰唯然世尊其識及身各自別異而各離散又問命盡身壞為何所趣答曰豈有所趣身無心意身識各別又問長者續以故識歸於所趣更得異識耶答曰唯然世尊不齎故識歸於所趣不離故識亦無異識云何長者見於法乎譬如世尊眼識非常耳識有異不共合同如是世尊沒生死如是所見無厭而以存命佛言善哉善哉長者於今長者一切所問報答如應審實不虛寧是不實答曰不實所以者何如大聖說於是世間所與不實欲法悉虛我念世尊此世俗事皆以虛立未曾有法佛言善哉善哉長者假使有說世事皆虛悉未曾有則諸佛說所以者何世事悉虛無有一實於是世間皆未曾有佛說如是和利長者受教歡喜而退聞如是一時佛遊檀國賓近大海之邊佛所行樹於師子座與無央數諸天眷屬圍遶而為說法彼時世尊告安詳摩夷天及淨居身天子諸天子當知有總持名佛心之法過去如來至真等正覺所說為四部會最於後世救攝擁護令得自歸普獲特勝所生到處護一切義為諸菩薩學大乘者令蒙法恩使得普至一切所為則有超異以故說耳今者諸賢亦當受之持諷誦讀我滅度後最後世時四輩眾會學大乘者聞其名者當分別說為他人講心懷忍辱心得自在聞其音難設致其名超異德性如來所說而復攝護已願最上所見自在其有欲聞當為說之眾會對曰唯然世尊當受聖教如佛所言終不敢違使如來教普然具足眾會又問何謂世尊佛心總持法乎世尊告曰今次第說無垢離垢造一切義皆已逮得所作諸德無有邊際三世平等一切十方具足諸慧示現一切諸所有藏諸法自在具足成就所作通達普了周匝除一切眼皆於三界普至十方寂然憺怕獲諸脫門分別法界究竟猗著皆念一切諸所作為超度餘心已得解脫除結縛法普於虛空本性清淨無垢勸化三處過去當來現在平等三世斷除無餘離於所有第一度證所行如言所作成就一切大慈而興大哀於一切人而無所度佛告天子是為佛心總持法也為四輩說求菩薩乘其有諷誦懷在身心諦曉了識持此經者懷諸思想譬若如來立在于頂思則得見其有能見若有聞者能說經法若有持者未曾有忘究竟於學當復得住於道所住說經寂然以故講經所持當持未曾忽疑以是之故能忍總持一切所聞所得如海逮不起法忍於一切法而得自在無所罣礙至解脫門如意具足於現在法於我法教當受重任棄諸重擔此族姓子則為見佛若此等當從聽受當觀其法莫察其形不當毀呰而輕易也摩夷天子白佛言唯然受教不敢違也普當宣傳如來之命然於後世以是經法為四輩說及菩薩乘當為分別若有誦得若有忘者當為開示族姓子汝當令得見及使聽聞護如來所說言教我等亦當奉受如來所說此族姓子當成大義佛告摩夷天子卿當奉行如今所言是則佛教佛說如是摩夷天子淨居諸天一切眾會天龍鬼神世人阿須倫聞經歡喜怨家像知識而強結親友諸王所行多則主於土地其國多大臣而常興諍當為造弊眼於是說如是跎飢梨尼跎飽梨尼師比丘跪羅陀偈陀沙瑜投陀漚阿夷比兜波昧癉翅那旃跪離那波羅翅提尼陀槃尼尼披散尼摩呵曼那陀梨那其有於是於我空耗所有財寶令逮得之若過去則以是神當以手授重其手足擁護於膝重於臏常皆見重為脅見重使下見重令頸見重使心見重令四部眾皆使見重悉令平等所從來處風散其華漚那提奴漚那提陀漚彌提屠漚提屠取披鞬陀叱闍叱者朱陀闍陀波沙提波沙檀尼耶