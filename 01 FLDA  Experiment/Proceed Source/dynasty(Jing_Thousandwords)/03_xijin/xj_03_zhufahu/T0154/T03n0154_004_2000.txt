到我家反更上樹跳踉踊躍為何所施獼猴答曰天下至愚無過於卿何所有肝而挂在樹共為親友寄身託命而還相圖欲危我命從今已往各自別行佛告比丘爾時婦則暴志是者則調達是獼猴王者則我身是佛說如是莫不歡喜聞如是一時佛遊王舍城與大比丘眾千二百五十人與諸菩薩俱佛告諸會者乃往久遠無數劫時有五仙人處於山藪四人為主一人給侍供養奉事未曾失意採果汲水進以時節一日遠行採果水漿懈廢眠寐不以時還日以過中四人失食懷恨飢恚謂其侍者卿給使令何得如是如卿所行可為不宜族姓侍者聞之憂慼難言退在樹下近水邊坐偏翹一思惟自責執勞積久今違四仙時食之供既失道教不順四等遂感而死其足常著七寶之屐翹足而坐著屐墮水而沒一隻命過之後即生外道為子年十餘歲與其同輩戲于路側時有梵志過見戲童人數猥多遍觀察之見子特有貴相應為王者顏貌殊異於人中上梵志命曰爾有王相不宜懊惱遊於眾內童子答曰吾子何有王相梵志又曰如吾經典儀容形體與讖書符合爾則應之深思吾語誠諦無欺斯國之王當用某日某時薨殞必禪爾位童子答曰唯勿廣之協令靜密設如仁言當重念恩不敢自憍梵志言畢尋逃遁走出之他國後日未幾王薨絕嗣娉求賢士以為國胄群臣議曰國之無主如人之無首宜速發遣使者勤求有德以時立之使者四布遙見斯童有異人之姿尋遣人還啟群臣唯嚴王制威儀法駕幸來奉迎群臣百寮莫不踊躍如使者所白嚴駕奉迎香湯洗沐五時朝服寶冠帶如先王之法前後導衛不違國典即位處殿南面稱制境土安寧民庶踊悅於時梵志仰瞻天文下察地理知已嗣立即詣宮門求覲門監啟曰外有梵志欲求覲尊王詔見之梵志進入占謝願又白王曰如我所瞻今果前誓寧審諦乎王曰誠哉道人神妙蒙恩獲祚王曰道人豈欲半國分藏珍寶乎婦女美人車馬侍使恣所欲得梵志答曰一無所欲唯求二願一曰飲食進止衣服臥起與王一等相須勿有前後二曰參議國事所決同意莫自專也王曰善哉思嗣二願此豈不易乎王修治國常以正法不枉萬民梵志受恩因自憍恣輕蔑重臣群臣忿怨俱進諫曰王尊位高宜與國臣耆舊參議偏信乞士遂令悠慢陵侮群職鄰國聞之將為所嗤以致寇難王曰吾少與之久有本誓安可廢耶臣諫不止若王食饌但勿須之則必改也王遂可之伺梵志出不復須還則先之食梵志恚曰本要云何今先獨食王曰雖吾先食卿出未歸豫別案饌卿自來晚梵志罵曰咄子不顧義理而違本誓群臣聞之臨臣毀君咸奏欲殺王詔群臣以何罪罪之各各進曰或云甑蒸之或云煮之或云枝解或云臼擣或云五截耳割舌挑目殺之王無所聽吾奉道法慈心愍哀眾生之類不害蠕動況危人命但給資糧驅令出國群臣奉詔即給衣糧逐使出境獨涉遠路觸冒寒暑疲極憔悴無所似類而到他國詣異梵志家舊與親親又而問曰卿何從來何所綜習業何經典能悉念乎答曰吾從遠來飢寒見逼忘所誦習梵志心念此人所誦今已廢忘無所能化當令田作給奴子及犁牛耕見梵志耕種苦役奴子酷令平地走使東西奴子無聊欲自投水往到河側則得一隻七寶之屐心自念言欲與大家大家無恩欲與父母必賣噉食梵志困我役使無賴吾當奉承以屐上之可獲寬恣則齎屐還用上梵志梵志欣豫心自念言此七寶屐其價難訾吾違王意以屐奉上咎可解尋還王國以屐上王深自陳悔前之罪舋願得原赦王曰善哉王即納之幔裏別座坐之會諸群臣則詔之曰卿等寧見前所逐梵志不耶答曰不見設使見者當如之何答曰當斷其手足截其耳鼻斷頭斬腰五毒治之王曰設使見者能識之乎臣曰不審王出寶屐以示群臣命梵志出與臣相見致此異寶當共原之群臣啟曰此梵志罪如山如海不可赦也獻屐一隻何所施補若獲一緉罪可除也王即可之重逐梵志令更求一隻梵志懊惱吾本呼嗟而轉加劇還故主人主人問曰卿至何所而所從來梵志匿之不敢對說云偶行還則付犁牛奴子使令耕種如前於時梵志問奴子曰汝前寶屐本何從得奴子俱行示得屐處至于水側遍恣求之不知隻處奴子捨去梵志心念此之寶屐必從上流來下行求之不得即逆流上行見大蓮華順流迴波魚口銜之其華甚大有千餘葉梵志心念雖不得屐以此華上之儻可解過得復前寵便復執華則見四仙人坐於樹下前為作禮問訊起居聖體萬福仙人曰然卿所從來答曰吾失王意雖獻一屐不足解過故逆流來求之未獲仙人告曰卿為學人當知進退彼國王者是吾等子存待愛敬同食坐起參宜云何一旦罵之乎卿之罪重當相誅害今不相問指示樹下則王先身為侍者時供給仙時坐翹一憾結而終寶屐墮水一隻著便自取去梵志取屐稽首謝過還到本國續以上之王即歡喜群臣意解復其寵位佛告諸比丘爾時王者則吾身是四仙人者拘留秦佛拘那含文尼佛迦葉佛彌勒佛是也其梵志者調達是也佛說爾時莫不歡喜聞如是一時佛遊舍衛國祇樹給孤獨園與大比丘眾俱佛告諸比丘乃昔過去無數劫時弟二人有一子與舅俱給官御府織金縷錦綾羅縠珍好異衣見帑藏中琦寶好物貪意為動即共議言吾織作勤苦不懈知諸藏物好醜多少寧可共取用解貧乏乎夜人定後鑿作地窟盜取官物不可貲數明監藏者覺物減少以啟白王王詔之曰勿廣宣之令外人知舅甥盜者謂王多事不能覺察至于後日遂當慴必復重來且嚴警守以用待之得者收捉無令放逸藏監受詔即加守備其人久久則重來盜外甥教舅舅年尊體羸力少若為守者所得不能自脫更從地窟行而入如令見得我力強盛當濟免舅舅適入窟為守者所執執者喚呼諸守人捉甥不制畏明日識截舅頭出窟持歸晨曉藏監具以