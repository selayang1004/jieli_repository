飢渴寒熱觸冒諸難憂慼諸患不以道理積此財業雖為財富不自衣食不能布施不能供養奉事二親不能給足妻子僕使無益中外家室親里安能布施為福德乎衣即麤衣食即惡食意中惜父母窮乏妻子裸凍家室內外不與交通各自兩隨常恐煩嬈有所求索所作慳貪惜如此少福無智第一矜矜無所齎持本治生時或能至誠或不至誠積累財寶不可稱計不能衣食於時壽終既無子姓所有財寶皆沒入官世尊告比丘且聽愚冥下士得微妙寶不能衣食不供父母妻子奴客萬分之後無所復益而有減損比丘聞此具足啟佛唯然世尊有一長者名號曰某財富無量不能衣食不供父母妻子僕使不能布施一旦壽終財物沒入官佛告諸比丘今此尊長者非但今世慳貪愛惜財寶前世亦然乃往過去無數世時有大香山生無央數蓽茇諸藥及胡椒樹蓽茇樹上時有一鳥名曰我所止頓其中假使春月藥果熟時人皆採取服食療疾時我所鳥喚呼悲鳴此果我所汝等勿取吾心不欲令人採之睢叫喚呼眾人續取不聽其聲彼鳥薄福愁憂叫呼聲不休絕緣是命過佛言如是如是比丘於是之間愚騃之子為下士治行求財或正或邪積累財寶一旦命盡財不隨身由如彼鳥名我所者見蓽茇樹及諸藥樹且欲成熟叫喚悲鳴皆是我所人遂採取不能禁制於時世尊則說頌曰有鳥名我所處在於香山諸藥樹成熟叫喚是我所聞彼叫喚聲餘鳥皆集會眾人取藥去我所鳥懊惱如是假使人積聚無量寶既不念飲食不施如斯鳥縣官及盜賊怨家水火子奪之或燒沒如我所藥果不能好飲食床臥具亦爾香花諸供養所有皆如是既致得人身來歸於種類命盡皆捨去無一隨其身是故當殖德顧念于後世人所作功德後世且待人無得臨壽終心中懷湯火吾前為放逸故當造德本佛告諸比丘欲知爾時我所鳥者則今此尊長者是是故比丘當修學此不當慳惜除垢濁心常修清淨是諸佛教佛說如是莫不歡喜聞如是一時佛遊舍衛祇樹給孤獨園與大比丘眾千二百五十人俱爾時佛告諸比丘乃往過去無數世時有大叢樹大叢樹間有野遊居在產經日不食飢餓欲極見樹王上有一野雞端正姝好既行慈心愍哀一切蚑行喘息人物之類於時野心懷毒害欲危雞命徐徐來前在於樹下以柔軟辭而說頌曰意寂相異殊食魚若好服從樹來下地當為汝作妻於時野雞以偈報曰仁者有四我身有兩足計鳥與野不宜為夫妻野以偈報曰吾多所遊行國邑及郡縣不欲得餘人唯意樂在仁君身現端正顏貌立第一吾亦微妙好行清淨童女當共相娛樂如雞遊在外兩人共等心不亦快樂哉時野雞以偈報曰吾不識卿耶是誰何求耶眾事未辦足明者所不歎野復以偈報曰既得如此妻反以杖擊頭在中貧為劇富者如雨寶親近於眷屬大寶財無量以親近家室息心得堅固野雞以偈答曰息意自從卿青眼如惡瘡如是見繫如閉在牢獄青眼以偈報曰不與我同心言口如刺棘會當用何致愁憂當思想吾身不臭穢流出戒德香云何欲捨我遠遊在別處野雞以偈答曰汝欲遠牽挽凶弊如蛇虺捼彼皮柔軟爾乃得申敘野以偈答曰速來下詣此吾欲有所誼并當語親里及啟於父母野雞復以偈答曰吾有童女婦顏正心性好慎禁戒如法護意不欲違野以偈頌曰於是以棘杖在家順正教家中有尊長以法戒為益楊柳樹在外皆以時茂盛眾共稽首仁如梵志事火吾家以勢力奉事諸梵志吉祥多生子當令饒財寶野雞以偈報曰天當與汝願以梵杖擊卿於世何有法云何欲食雞野以偈答曰我當不食肉暴露修清淨禮事諸天眾吾為得此野雞以偈答曰未曾見聞此野修淨行卿欲有所滅為賊欲噉雞木與果各別美辭佯喜笑吾終不信卿安得雞不噉惡性而卒暴觀面赤如血其眼青如藍卿當食鼠蟲終不得雞食何不行捕鼠面赤眼正青叫喚言時吾衣毛則避自欲藏世世欲離卿何意今相掁於是復以偈答曰面色豈好乎端正皆童耶當問威儀則及餘諸功德諸行當具足智慧有方便曉了家居業未曾有我比我常好洗沐今著好衣服起舞歌聲音乃爾愛敬我又當洗仁足為其梳頭髻及當調譺戲然後愛敬我於是野雞以偈答曰吾非不自愛令怨家梳頭其與爾相親終不得壽長佛告諸比丘欲知爾時野今栴遮比丘是也時雞者我身是也昔者相遇今亦如是佛說如是莫不歡喜聞如是一時佛遊舍衛祇樹給孤獨園與大比丘眾俱爾時調達心念毒害誹謗如來自謂有道眾人呵之天龍鬼神釋梵四王悉共曉喻勿得懷害向於如來莫謗世尊佛為一切三界之尊有三達智無所罣礙天上天下莫不歸命云何誹謗得罪無量卿欲毀佛由如舉手欲擲日月如以一塵欲超須彌如持一毛度於虛空調達聞之其心不改時諸比丘具以啟佛調達有何重嫌懷結乃爾佛告諸比丘調達不但今世世世如是乃往久遠無數劫時有一梵志財富無數有一好女端正殊妙色像第一諸梵志法其姓者假使處女與明經者於時梵志請諸同學五百之眾供養三月察其所知時五百人中有一人最上智慧學於三經博達五典章句次第不失經義問者發遣無所疑難最處上座又年朽耄面色醜陋不似類人兩眼復青父母愁憂女亦懷惱云何當為此人作婦何異怨鬼當奈之何於時遠方有一梵志年既幼少顏貌殊好聰明智慧綜練三經通達五典上知天文下地理災變吉凶皆預能能知六博妖異蠱道懷妊男女產乳難易愍傷十方蜎飛蠕動蚑行喘息人物之類懷四等心慈悲喜護聞彼姓大富梵志請諸同學五百之眾供養三月欲處於女尋時往詣一一難問諸梵志等咸皆窮乏無辭以對五百之眾智皆不及年少梵志則處上坐時女父母及女見之皆大歡喜吾求女婿其日甚久今乃獲願年尊梵志曰吾年既老久許我女以為妻婦且以假我所得賜遺