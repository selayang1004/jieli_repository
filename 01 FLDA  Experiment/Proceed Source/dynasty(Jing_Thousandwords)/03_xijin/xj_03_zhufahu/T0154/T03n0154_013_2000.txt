法無厭辯才無礙佛所說經為無數人護受經典精進難及心自念言假使世尊詣於餘國而造歲節處於他域無央數人失其德本坐具無所乏少假使如來止此舍衛而為歲節多所安隱為成德本於時世尊愍傷群黎欲救護之入舍衛城波斯匿王傍臣人民往詣國王阿難自往說此本末王波斯匿聞阿難言請佛三月及比丘眾若干種饌飲食具足病瘦給藥一切所安隨其所樂如是三月無所乏少佛比丘眾舍衛歲節時諸比丘心自念言賢者阿難功德難及得未曾有行權知時曉了誼理勸化國王波斯匿供養世尊及比丘眾歲節三月皆令安隱令比丘眾九十日中無有憂慮一切施安所供無乏令比丘眾各自安隱不復遊馳至於他國時佛徹聽聞諸比丘共議此事尋即往到比丘眾所汝等向者何所講論諸比丘眾具足本末啟白如來佛告比丘賢者阿難非但今世行權知時前世亦然行權方便乃去往古久遠世時波羅奈國時有王名梵達王有大德名稱遠聞時國飢饉米穀踊貴人民飢餓乞者眾多無以可供王施與四面來乞集如浮雲十方皆至隨力所任而供給之布施如是無有休息穀米遂貴天轉旱酷不復降雨所種不收人民飢困乞者日滋詣王宮門倉廩虛竭時諸臣吏各共議言今此國王敢來乞者尋即施與不能逆人天旱不雨乞者遂甚米穀踊貴倉庫虛盡將欲壞國時諸大臣欲救護國往詣王所具足為王啟說此議王所施與今可省息於法可依須後豐有爾乃復施王告之曰吾所施與不能懈止寡人有令志願布施焉違本心又來乞者何忍逆之其不來者乃無所施時諸群臣各共誼言吾等於宜當共作計令諸窮士不得來乞爾乃斷耳於時王施未曾懈廢心自願言令諸倉穀莫使消減時諸法明吏告四遠不得令往從王乞敢有乞者皆受誅罰棄命都市四遠乞者來詣其國聞此急教不敢行乞不得見王愁憂懊惱問諸大臣審有是命又問父母實有急教不得乞乎答曰有之不得行乞乞者又問假令遠方有諸使吏東西南北皆足廩價穀糧飲食今此臣吏獨欲飲食故出惡教諸四遠諸貧窮乞士不得詣門從王乞假使乞者罪皆應死唯遠方使得見倉庫展轉傳語眾人皆知諸臣所建非王所為有一梵志飢窮經日欲行乞以救其命遍行求索給足妻子假使穀賤乞易得所獲無量設穀飢貴乞難獲馳走乞無所不至纔得活命心懷憂悴不可復言其婦於時謂梵志言汝遭勤苦乞遇患無所不至而不能得何不詣王從其乞本聞國王敢有乞者不逆人意梵志答婦汝不聞耶國王有令不得令人詣王乞唯遠方使乃得進見給其廩價餘人乞者皆當見斬梵志答婦我身今日欲得求安反見危害既依仰他復見毀辱其婦答曰如諸臣吏告四遠唯遠使得前不聽餘人卿自應言從遠使來欲見大王食乃得度於時梵志即受婦言執杖奉使著奉使冠詣王宮門門吏曰子所從來答曰從遠使來門吏白王啟其本末即時現之子所從來今十六國穀米飢貴各自守界何從自到從何國來吏具問是已梵志答曰聞服王德故被使來吏又問曰於是國界見彼國耶聚落墟聚足可達知假使為己唯願天王獨為已者所求易得欲見大王故來求見門吏問之其對如是王曰現之梵志即入王問之曰為誰使來梵志對曰求不恐懼唯見聽許乃敢啟王說所使來王告之曰便具自說原除恐懼王又問言與誰為使梵志啟曰大王欲知之我腹使來於時梵志即說頌曰眾人求財利或遇諸怨賊我為腹使來國主唯願恕誰為最尊勢誰其第一先我實為腹使大王勿罪責諸佛及緣覺聲聞聖弟子捨置寂然處入城聚落乞窮厄無所依生身遭苦患今我為腹使唯人尊見恕於時王愍傷之則以偈報梵志曰梵志當施卿赤牸牛千頭乃與犢子俱焉得不惠使吾為諸使者給與所飢乏為使者作使加施無恐懼佛告諸比丘欲知爾時梵志者阿難是也梵達王者波斯匿王是爾時阿難開化令悅戴仰無量於是阿難今世在國復化波斯匿王穀米飢饉供養世尊及比丘眾三月之中無所乏少是故比丘當學善言柔和之辭當作巧辭方便之語是諸佛教佛說如是莫不歡喜聞如是一時佛遊舍衛祇樹給孤獨園與大比丘眾千二百五十人俱爾時異比丘有弟子志性溫雅功德殊異意行仁賢至誠安隱身常侍從宿衛和上恭順良謹精進難及順從法教不違師命於時短命宿世所鍾其壽薄少幼小亡沒即生天上在忉利宮適生天上則觀天上不久堅固但大火吾本所志不得如意不至究竟與善師友不能相守今捨善師反隨惡友於是違遠至尊和上及阿夷梨眾諸等類修梵行者四輩弟子比丘比丘尼清信士清信女有佛世尊普一切智其慧遍見號曰如來至真等正覺今悉違遠大聖世尊和上師友及諸同學無央數劫百千之數難值難見興于世間不可得遇講說經典深妙優奧難限未曾所念口不發言而為安隱皆開化之分別智慧說諸緣起各各解了所從有因無央數劫所未聞見悉為解決吾本遭遇和上可值此經典法律棄家為道得作沙門不至超異如是等類所當興立不得究竟今反當為放逸行乎今吾寧可先詣世尊諮受經義則自曉責感傷己身即以其夜威神光光明徹遠照往詣世尊稽首足下住一面佛見其心真正樂道純淑在法為說四諦苦集盡道即見四諦於是世尊如其本根而為分別得至果證歡喜踊躍受其嚴戒稽首佛足右三遶已忽然不現於時和上心念弟子功德性行愁憂感結泣涕雨淚不能自解等類諫喻不能究思於時比丘往啟世尊世尊告曰呼比丘來問之比丘何為憂惱不能自解比丘白曰弟子終沒佛言何故愁憂不能自解比丘白曰唯然世尊我彼弟子甚大良謹仁賢溫雅名德難量未有究竟而中夭沒以故憂悒不能自寬佛告比丘勿復愁憂所以者何卿之弟子已至究竟得生天上今日夜半至於佛所威神巍