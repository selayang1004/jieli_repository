蓋藏閉門畏壞屋舍人悉避走又殺象師無有制御瞋惑轉甚蹈殺道中象馬牛羊犢之屬碎諸車乘星散狼藉於是頌曰諸坐肆者皆蓋藏傷害人畜碎車乘見如是閉門戶狼藉如賊壞大營或有人見懷振恐怖不敢動搖或有稱怨呼嗟淚下又有迷惑不自覺知有未著衣曳之而走復有迷誤不識東西或有馳走如風吹雲不知所至也中有惶懅以腹拍地又人窮逼張弓安箭而欲射之或把刀刃意欲前挌中有失色恍惚妄語或有懷瞋其眼正赤又有屏住遙歡喜雖執兵仗不能加施於是頌曰於斯迷怖懅亦有而悲涕或愕無所難又有執兵仗愁憒躄地者邈絕不自知獲是不安隱皆由見醉象彼時有人曉化象心自念言我自所學調象之法善惡之儀凡有八百吾觀是象無此一事吾今當察從何種出上種有四為是中種下種耶以察知之即舉大聲而誦神於是頌曰天王授金剛吾有微妙語能除諸貢高羸劣能令強彼人即時舉聲稱曰諸覺明者無有自大亦不興熱棄除恩愛承彼奉法修行誠信之所致也象捐貢高伏心使安說此往古先聖二偈言婬泆及怒癡此世三大憍誠道無諸垢眾熱為以消用彼至誠法修行亦如是大意供象王除惑捨貢高爾時彼象聞此正教即捐自大降伏其心便順本道還至象不犯眾人無所嬈害其擎人不省象來亦不覺還所以者何專心懼死無他觀念於是頌曰見象如暴雨而心未曾亂其雨雖止已虛空亦不悅其人亦如是不省象往還執心擎油如藏寶不忘爾時觀者擾攘馳散東西走故城中失火燒諸官殿及眾寶舍樓閣高臺現妙巍巍展轉連及譬如大山無不見者皆周遍火尚盡徹於是頌曰其城豐樂嚴正好宮殿屋舍甚寬妙而普熏莫不達火熾如人故欲然火燒城時諸蜂皆出放毒齧人觀者得痛驚怪馳走男女大小面色變惡亂頭衣解寶飾脫落為所熏眼瞳淚出遙見火光心懷怖懅不知所湊展轉相呼父子兄弟妻息奴婢更相教言避火離水莫墮泥坑爾乃安隱於是頌曰愁憂心懷不自覺家室親屬及僕從乘諸象馬悲哀出言有大火當避捨爾時官兵悉來滅火其人專精一心擎一渧不墮不覺失火及與滅時所以者何秉心專意無他念故於是頌曰有眾人迷惑如鳥遇火飛其火燒殿舍出如浮雲頭亂而驚怖避火馳走一心在油不覺火起滅是時五色雲起天大雷電於是頌曰既興大霧非時雨風起吹雲令純陰虛空普遍無清天猶暴象群雲如是爾時亂風起吹地興塵沙礫瓦石填於王路拔樹折枝落諸華實於是頌曰風起揚塵而周普興雲載水無不遍暴風忽冥不相見雷電俱降無不驚彼時大雲而焰掣電霹靂落墮孔雀皆鳴天便放雨墮於諸雹雖有此變其人不聞所以者何專念油於是頌曰其放逸象時猶如大雲興墮雹失火風拔樹壞屋舍其人不見何善誰為惡不覺風雲起但觀滿油爾時其人擎滿油至彼園觀一渧不墮諸兵臣吏悉還王宮具為王說所更眾難而人專心擎不動不棄一渧得至園觀王聞其言則而歎曰此人難及人中之雄不顧親屬及與玉女不懅巨象水火之患雷電霹靂吾聞雷聲愕然怖懅雖有啟白不省其言或有心裂而終亡者或有懷駒而傷胎者人民所立悉不自覺雖遇眾難其心不移如是人者無所不辦心強如斯終不得難地獄王考能食金剛其王歡喜立為大臣於是頌曰見親族泣涕及醉象暴亂雖遭諸恐難其心不移易王人如此心堅定不轉親愛而弘敬立之為大臣爾時正士其心堅固雖遭善惡及諸恐難志不轉移得脫死罪既自豪貴壽考長生也修行道者御心如是雖有諸患及婬怒癡來亂諸根護心不隨攝意第一觀其內體察外他身痛痒心法亦復如是於是頌曰如人擎油不動無所棄妙慧意如海專心擎油器若人欲學道執心當如是意懷諸德明皆除一切瑕若干之色欲而興於怒癡有志不放逸寂滅而自制人身有病疾醫藥以除之心疾亦如是四意止除之心堅強者志能如是則以指爪壞於雪山以蓮華根鑽穿金山則以鋸斷須彌寶山其無有信不能精進而懷諛諂放逸喜忘雖在世久終不能除婬怒癡垢有信精進質直智慧其心堅強亦能吹山而使動搖何況而除婬怒癡也故修行者欲成道德為信精進智慧朴直調御其心專在行地於是頌曰直信而精進智慧無諛諂是五德除瑕離心無數穢採解無量經自覺斯佛教但取其要言分別義無量功德住覺高巍巍猶如學術依靜居智慧川流善寶形願稽首禮大山王從天上來下知趣而不惑佛生不胞胎不入亦不出不更諸苦惱不著不顛倒德重無所著歸命度生死修行道者或懷懈怠謂法微妙難曉難了不可分別當識苦本斷除諸習證於盡滅修念道術譬如有人而取一髮破為百分還續如故令不差錯是事甚難不乎答曰甚難甚難可以幻化諸藥神續髮如故泥洹之道不以此事而成立也雖不能致於道證者當有方便於是頌曰常健精進向脫門欲覺了此難復難勤力勸樂而無退如深穿地得泉水當作是觀速疾成就莫如泥洹不從他求自因心致從他人得乃為難耳由己勤獲何所難乎當作斯計唯以諦觀誘進其心如誘小兒呼之至前來取手物而食噉之小兒來至一一擘指而無所得世人如是所見顛倒無常謂常苦謂為樂非身謂有身空謂為實捨四顛倒作本無觀爾乃為順佛之教誡於是頌曰人不曉本無常計樂謂淨譬如以捉捲用以誘小兒於是人顛倒而有吾我想當為現光曜如冥中燃燈吾有頭髮不能常久亦非淨潔弗安無我以是觀之一切皆然勸發其心如明眼人執炬而行入於空室觀之無人亦無所審諦見者亦復如是察色之本見無常苦無吾非身虛妄見者而反自縛解空觀者有何難乎現可見聞得道者往還不還及無所著得平等覺此等斯人吾亦是人此等成道我身何故獨不獲乎修行道者勸心如是捨四顛倒專於行地於是頌曰髮毛爪