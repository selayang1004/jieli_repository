意欲取貫珠是為行陰分別貫珠是為識陰如是五陰如是五陰如一貫珠一時俱行造若干行若從心出如一貫珠同時俱興退從五陰一切諸人亦復如是目所見色五陰皆從如是耳聲鼻香舌味身更心法心中四陰為無色陰如是為別五陰之本於是頌曰無極之德分別說如其所講經中義貪欲者迷不受教吾今順法承其講明智之無世尊要調順無低獲其際已超境界無邊岸稽首世尊稱無量所講猶日明照弟子若茲了知于塵勞除畏如萎華其諸起滅了五陰成敗願稽首彼佛聽我說尊言修行道者當知五陰成敗之變何謂當知五陰成敗譬若如人命欲終時逼壽盡故其人身中四百四病前後稍至便值多夢而瑞怪而懷驚恐夢見蜜蜂烏鵲鵰鷲住其頂上眾住堂在上娛樂身所著衣青黃白黑騎亂馬而復嗚呼夢枕大狗又枕獼猴在土上臥夢與死人屠魁除溷者共一器食同乘遊觀或以麻油及脂醍醐自澆其身又服食之數數如是見蛇纏身倒掣入水或自身歡喜踊躍拍髀戲笑或自之華飾墮灰以灰坌身復取食之或見蟻子身越其上或見嚼鹽狗犬獼猴所見追逐各還嚙之或見娶婦又祠家神見屋崩壞諸神寺破夢見耕犁犁墮鬚髮或時牙齒而自墮地又著伍白衣或見己身跣而行麻油塗身宛轉土中夢服皮草弊壞之衣夢見他人乘朽敗車到其門戶欲迎之去或見眾花甲煎諸香親屬取之以嚴其身先祖為現顏色青黑呼前捉抴數作此夢遊丘間拾取華瓔及見赤蓮華落在頸墮大河中為水所漂夢倒墮水五湖九江不得其底或見其身入諸叢林無有華果而為荊棘鉤壞軀體以諸瓦石鎮其身上或見枯樹都無枝葉夢緣其上而獨戲樂在於廟壇而自搏舞或見叢樹獨樂其中欣欣大笑折取枯枝束負持行或入冥室不知戶出又上山嶽巖穴之中不知出處復見山崩鎮己身上悲哭號呼或見群象忽然來至躡蹈其身夢見土塵坌其身首或著弊衣行於曠野夢見乘虎而暴奔走或乘驢狗而南遊行入於間收炭爪髮自見其身戴於枯華引入大山閻王見問於是頌曰處世多安樂命對至乃怖為疾所中傷逼困不自在心熱憂惱至見夢懷恐懼猶惡人見逐憂畏亦如是其人心覺已心懷恐怖身體戰慄計命欲盡審爾不疑今吾所夢自昔未有以意懅故衣毛為病遂困篤震動不安譬如猛象群眾普至踏蹈芭蕉病轉著床其譬如是窮迫無計便求歸醫昆弟族親見困如此遣人呼醫所可遣人體多垢穢衣被弊壞或手爪長戴裂繖蓋其足履決木跂屣破乘朽壞車顏色正黑兩眼復青而數以手摩抆鬚髮所可駕牛或青或黑又有正白急急呼醫捉來上車於是頌曰人行遊觀時唯樂無益事放恣於所欲未曾念於醫體適有疾病困篤著床席然後乃請醫欲令療其疾於時其醫以意察之病者必死所以者何見此怪應視來呼人服色語言持壞繖蓋鬚爪毛亂又其日惡若四日六日十二日十四日以此日來者皆為不祥醫即不喜以觝星宿失於良時神仙先聖所禁之日醫心念言雖值此怪星宿吉凶或可治療所以者何雖有病者方便消息本命未盡想當除愈若對至者不能令差以是言之不必在善日星宿吉凶是故慧人不從曆日而求良時神仙常言當求方便或風寒病命未盡者儻有橫死是者可治設命應盡無如之何雖爾往而治之猶勝不行醫念此已即起欲去於是頌曰譬如有二人俱發行入海或有到彼岸或而中斷絕墮于疾病海其譬亦如是儻時從病差而有更死者於是其醫已到病家則有惡怪便聞聲亡失焚燒破壞斷截剝撥掣出恐殺曳去發行拘閉當以占之不可復療以為死已南方狐鳴或聞烏梟聲或見小兒以土相坌而復裸立相挽頭髮破甖瓶盆及諸器物見此變已前省病人困劣著床於是頌曰醫則占視病者相驚怖惶惶而不安或坐或起復著床煩懣熱極如燒皮醫如是便心念言如吾觀歷諸經本末是則死應面色惶懅眼睫為亂身體萎黃口中涎出目冥昧昧鼻孔騫黃顏彩失色不聞聲香脣斷舌乾其貌如地百脈正青毛髮皆捉髮搯鼻都無所覺喘息不均或遲或疾於是頌曰面色則為變毛髮而正直視如所思舌強怪已現病人有是應餘命少少耳疾火之所圍如焚燒草木復有異經說人終時諸怪之變設有洗沐若復不浴設燒好香木栴檀根香花香此諸雜香其香實好病者聞之如燒死人骨髮毛爪皮膚脂髓糞除之臭也又如梟鷲狐狸狗鼠蛇虺之臭也病者聲變言如破瓦狀如咽塞其音或如鶴鴈孔雀牛馬虎狼雷鼓之聲其人志性變改不常或現端政其身柔軟或復堅身體數變或輕或重而失所願此諸變怪命應盡者各值數事不悉具有於是頌曰見若干變眾惱趣逼身志懷於恐怖遭厄為若斯人性敗如此身變不一種猶如竹葦實自生自然壞今我所學如所聞知人臨死時所現變怪口不知味耳不聞音筋脈縮急喘息不定體痛呻吟血氣微細身轉羸瘦其筋現或身卒肥血脈隆起頰車垂下其頭戰掉視之可憎舉動舒緩其眼童子甚黑於常眼目不視便利不通諸節欲解諸根不定眼口中盡青氣結連喘諸所怪變各現如此於是頌曰其病惱無數血脈精氣竭如水嚙樹根當愍如拔裁於時醫心念言有如此病必死不疑古昔良醫造結經文名曰於彼除恐長耳灰掌養言長育急教多髯天又長蓋大首退轉燋悴大白最尊路面調牛岐伯醫徊扁鵲如是等輩悉療身病於是頌曰於彼之等類尊法梵志仙正救所有果及餘王良醫此為主成敗博知能度厄愍以經救命猶如梵造法復有其醫主治耳目名曰眼眴動搖和鈴鳴月氏英子篋藏善覺調牛目金禿梟力氏雷鳴是上醫名主治耳目於是頌曰眼眴醫之等造合藥分明除疾之瑕冥如日滅諸冥復有瘡醫治療諸瘡名曰法財稚弟端政辭約黃金言談是為瘡醫等於是頌曰其有能療治百種之瘡痍能除眾厄疾如以平地法財