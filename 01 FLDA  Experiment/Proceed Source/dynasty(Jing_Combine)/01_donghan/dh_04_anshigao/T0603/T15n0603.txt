佛經所亦教誡皆在三部為合何等為三一為五陰二為六本三為所入五陰為何等一為色二為痛三為想四為五為識是為五陰色陰名為十現色入十現色入為何等一眼二色三耳四聲五鼻六香七舌八味九身十樂是為十現色入是名為色種痛種為何等痛種為身六痛一眼知痛二耳知痛三鼻知痛四舌知痛五身知痛六心知痛是為身六痛名為痛種思想種為何等思想種為身六思想一色想二聲想三香想四味想五更想六法想是為身六思想名為思想種行種為何等種名為身六更一色所更二聲所更三香所更四味所更五觸所更六法所更是為身六更是名為行種識種為何等識種名為身六識眼識耳識鼻識舌識身識心識是為身六識是名為識種名為五陰種當知是是從何知為非常苦空非身從是知亦有二知一為慧知二為斷知從慧知為何等為非常苦空非身是為從慧知從斷知為何等愛欲已斷是為從斷知陰貌為何等積為陰貌足為陰貌譬如物種名為物種木種名為木種火種名為火種水種名為水種一切五陰亦如是有十八本持十八本持為何等一眼二色三識四耳五聲六識七鼻八香九識十舌十一味十二識十三身十四更十五識十六心十七法十八識是名為十八本持已知是從何知為非常苦空非身是為知從是知亦有二知一為從慧知二為從已斷知從慧知為何等為非常苦空非身是為從慧知從斷知為何等愛欲已斷是為從斷知彼為具足具足為何等或言無有餘具足已無有餘令眼明見明一者說是已為斷眼本耳本遍說如是為本持譬是人為多熱如是名遍譬喻是為具足亦有十二入何等為十二自身六外有六自身六為何等一為眼耳鼻舌身心是為自身六入外有六為何等色聲香味更法是為十二入一切從何知為非常苦空非身是從是知亦有二知一從慧知二從斷知從慧解知為何等為非常苦空非身是為從慧知從斷知為何等愛欲已斷是為從斷知何等為入解從是致名為入從入解譬從金入名為金地從銀入名為銀地如是各各應是譬喻所從所入是從是有如是從所意念有行罪苦法如是從所致是名為從是入亦有從是入譬如王有入所有名是亦如是為有四諦苦習盡道苦名為要語身亦念習名為要癡亦所世間愛盡名為要慧亦解脫道名為要止亦觀亦有三十七品經法四意止四意斷四神足五根五力七覺意賢者八種道是為三十七品經法過去佛亦有是現在佛亦有是未來佛亦有是辟支佛亦從是得度世道佛弟子亦從是是為度世無為道四意止為何等或見比丘自身身身相觀行止外身身身相觀止內外身身身相觀行止盡意念以世間癡心不便自痛痛痛相觀止外痛痛痛相觀止內外痛痛痛相觀止盡意念以世間癡心不便自意意意相觀止外意意意相觀止內外意意意相觀止盡意念以世間癡心不便自法法法相觀止外法法法觀止內外法法法相觀止盡意念以世間癡不便何等為從四意正斷或比丘有未生弊惡意法發方便令不生勸意不捨方便精進攝制意捨散惡意是為一斷意已生弊惡意發清淨法欲斷勸意求方便精進攝制意捨散惡意是為二斷意未生清淨法勸意發方便令生精進攝制意捨散惡意是為三斷意已生清淨法令止不忘令不減令不啻令足發方便精進攝制意捨散惡意是為四意正斷何等為四神足或有比丘為欲定斷生死隨增神足惡生死猗欲猗盡猗是為一神足精進定斷生死隨增神足惡生死猗欲猗盡猗從不便意生遣離去是為二神足意定斷生死隨增神足惡生死猗欲猗盡猗從不便意生遣離去是為三神足戒定斷生死隨增神足惡生死猗欲猗盡猗從不便意生遣離去是為四神足四意止四意斷四神足為已說具何等為五根信根精進根念根定根慧根是名為五根彼根應何義根為根義屬為根義可喜為根義不為同事為根義是名為根義何等為五力信力精進力念力定力慧力是名為五力彼力應何義無有能得壞為力義有所益為力義有膽為力義能得依為力義是名為力義有七覺意何等為七覺意一念覺意二法分別觀覺意三精進覺意四愛可覺意五猗覺意六定覺意七護覺意是名為七覺意有得道者八種道何等為八一直見二直三直語四直治五直利六直方便七直意八直定是名為八道八種道為墮合三種一戒種二定種三慧種彼所直語直業直治是名為戒種彼所直方便直念直定是名為定種彼所直見直是名為慧種皆從是教誡令不啻教誡令不啻教意令不啻慧教誡彼戒種比丘為拔瞋恚亦本為散瞋恚結為合恚瘡為識苦痛為度欲界彼定種比丘為拔慳本為散欲結為合欲瘡為知樂痛為度色界彼慧種比丘為拔癡本為散癡結為合憍慢瘡為知不樂不苦痛為得度無有色界是為三種比丘止為拔三本散三使合四瘡知三痛度三界何等為十二種從求如求等生從癡因緣令有從令有識從識令有名字從名字令有六入從六入令有致從致令有痛痒從痛痒令有愛從愛令有受從受令後有從有令有生從生令有老死憂悲苦不可心致如是具足苦種為致習癡已盡便盡已盡便識盡已識盡便名字盡已名字盡便六入盡已六入盡便致盡已致盡便痛痒盡已痛痒盡便愛盡已愛盡便受盡已受盡便有盡已有盡便生盡已生盡便老死盡已老死盡憂悲苦不可心便盡如是具足苦種便得盡彼癡名為不知四諦如有不解不見不相應不受不解不解根是名為癡彼癡因緣為何等為六望受何等為六色聲香味觸法是為身六望受是名為彼因緣識為六身識眼耳鼻舌身心是名為六身識彼識因緣名字字為色名為四不色陰痛想識是為名色為四大本謂地水火風是上為名是四為色是二相連共為名字彼名字因緣身六入受眼耳鼻舌身心是名身六入受彼六入因緣身六思望眼耳鼻舌身心是名為身六思望彼思望因緣身六痛眼耳鼻舌身心是名為身六痛彼痛因緣六身愛色愛聲愛香愛味愛觸愛法愛是名為六身愛彼愛因緣受為四受一欲受二見結受三戒願受四身結受是名為四受彼受因緣有為三有一欲界二色界三無色界是名為三有彼有因緣生為上五陰六持六入己有如有生聚已往墮致分別根已入得有是名為生死為何等名為人人所在在所往已往壞已過死時是命亦根已閉塞是為死上本為老後要為死是故名為老死癡相為何等為冥中見冥如有不解令從是致墮行相處相為何等為令後復有是為相上從是發起令從是致墮識處識相為何等為識物識事是為識相令從是致墮名字處名字相為何等為俱猗是為名字相令從是致墮六入處六入相為何等為分別根是為六入相令從是致墮思望處思望相為何等為相會更生是為思望相令從是致墮痛處痛相為何等為更覺是為痛相令從是致墮愛處愛相為何等為發往是為愛相令從是致墮受處受相為何等為受持是為受相令從是致墮有處有相為何等令墮若干處是為有相令從是致墮生處生相為何等為已有五陰是為生相令從是致墮老處老相為何等為轉熟是為老相令從是致墮死處死相為何等為命根盡是為死相令從是致墮苦處苦相為何等為身急是為苦相令從是致墮不可處不可相為何等為心意急是為不可相令幹從是致墮悒悒憂悒悒相為何等為憂五陰令從是致墮愁處悲愁相為何等口出聲言令致悲懣懣為亦為懣九絕處為一切令部伴從流行為有二本從有結罪為三本亦有四倒彼二本罪為何等一為癡二為墮有愛名為二本三本為何等一為貪欲二為瞋恚三為癡惑是名為三本有四倒四倒為何等非常念常是為思想倒為意倒為見倒是為一倒計苦為樂非身為身不淨為淨思想意見倒如上說是名為四倒彼癡名為不解四諦不慧不見不相應不解受為是為癡彼有愛為何等為所世間欲發往不捨是為有愛是名為二本彼欲貪本為何等為所在所種貪為奇珍寶為奇財產為奇嚴事為有嫉在奇貪可貪欲可往愛相愛哀相往不捨是為貪本是本為誰為所有貪為身非法口非法心非法行亦餘俱相連種所作意念是法本是故名為貪本彼瞋恚非法本為何等為在人為在恚相恚不忍不識因緣瞋瞋恚發評諄念不可說不可所念說不好令意是為恚非法本是本為誰為非法本所身罪所言罪所心罪亦餘所相連意念為是法本是故為瞋名為非法本彼癡惑非法本為何等不知四賢者諦如有不解不見不相應不解受非法或隨或受或在或不識或癡冥在冥蔽覆令冥令無眼令慧壞知盡不能致無為度世是癡惑非法本是本為誰為惑非法身作口作心作亦所共相助非法意所念非法本是名為惑非法本彼當知倒亦當知所倒當知從所倒當知是彼有一倒從一倒為四倒從所有為三倒何等為一倒為對或受非常為常苦為樂非身為身不淨為淨是為一倒何等為四倒所有身痛意法是為四倒何等為三倒一為想二為意三為見是為三倒使彼所可意根相連著若色若像為受想是為欲想以為有欲想相隨久不斷在意念是為欲念種若彼所想分別受是名為想倒彼惑意不如有受所從不應受解是名為意倒所以受不捨在意念在色不淨意計淨聽可意念已快所見受往是名為見倒彼所見已為相分別應當為十二倒何等為十二在身有三在痛有三在意有三在法有三有四想倒意倒亦有四見倒亦有四亦為在入因緣相會色令為十二倒身三痛三意三法三合為十二倒為如是六為七十二倒從本得因緣起隨因緣多少無有量不可數在人無有數無有數倒彼五陰為四身有從所有色陰是屬身從有痛陰是屬痛身從有識陰是屬意身從有想陰亦陰是屬法身從有是五陰令受四身因緣有彼身不淨計淨是為身倒彼痛苦計為樂是為痛倒彼意非常計為常是為意倒彼法不為身計為身是為法倒為欲正四倒故佛為現四意止為說分別彼為身身相觀止為不淨意念淨倒得解彼為痛痛相觀為苦計為樂倒得解彼為意意相觀非常計為常倒得解彼為法法相觀非身計為身倒得解彼冥中冥如有不解是為癡相令墮所倒處欲得往是為愛相令從是受色為身故令欺奇是為貪相令墮不與取所可不如意是為恚相令墮殺處為不解事是為癡惑相令受邪墮邪處為作彼所法不受相是為令墮有常想不知身軀物為更相會相令計樂想為墮身處為不解所法相為有身想令墮是為是我所處為墮受色像相令計是為淨想令從是墮不攝守根處是為九品為已分別為一切不可非法伴已說竟是多聞者能解不多聞者卒不解是為慧人能解不慧卒不解是者能解不隨行不解有九絕處令一切淨法部墮聚合何等為九一止二觀三不貪四不恚五不癡六非常七為苦八非身九不淨是為九彼止名為意止在處能止已止正止攝止不失止不志心寂然一一向念是名為止何等為觀觀名為了陰為了持為了入了名字了從本生了從本法已生了苦了習了盡了道了從善從是法生了增復增了白黑了是可隨不可隨如有分別為不為下復下為念復念為思觀為識為慧為眼為謀為滿為解為慧為明為欲為光為敢不離為觀法為覺意為直見為道種是名為觀亦有若干二輩觀一為淨觀二為不淨觀三為清淨觀四為不清淨觀五為黑觀六為白觀七為可觀八為不可觀九為罪觀十為殃福觀十一為縛觀十二為解脫觀十三為有所益觀十四為失無所益觀十五為往觀十六為還觀十七為受罪觀十八為除罪觀是故名為觀亦為二因緣令有是說止為一切天下人有二病何等為二一為癡二為愛是二病故佛現二藥何等為二一為止二為觀若用二藥為愈二病令自證貪愛欲不復貪念意得解脫癡已解令從慧得解脫彼愛欲藥為何等為止愛已解意亦解意已解病便愈彼癡藥為何等為觀癡已解從慧解脫為病愈如是佛說如是二法當知一為字二為色二法當捨一為癡二為愛二法當自知一為慧二為解脫二法可一為止二為觀彼止已行令識色已識令愛得捨愛已解意便得解脫自證知止已行滿足便得捨癡已得捨癡便從慧得解脫自證知若比丘已二法自知字亦色已二法捨癡亦愛如是齊是便無所著應行畢欲度世是為尚有餘無為未度已無為竟命已竟畢便為苦盡令後無苦彼以有是陰亦持亦入已盡止寂然從後無陰亦持亦入無相連不復起是為無餘已得度世無為畢是為二無為種彼不貪清淨本為何等為三界中不得不望不求是名為不貪清淨本是本為誰為不貪身清淨言清淨亦餘相連清淨法意所念為本是為不貪清淨本亦有清淨本佛說為八種行是清淨本彼為三清淨道種是為不貪本何等為三一為直方便治二為直念三為直定是為三清淨道種本是故名為不貪清淨本彼無恚不犯法本為何等若忍所未來為不出恚忍因緣為不恚不恚不受殃無恚無瞋亦不瞋無怨亦不想怨是為無恚不犯法本是故名為無恚不犯法本亦有三清淨道種一無恚不犯法本為正語二為正業三為正致利是為三清淨道種是故名為無恚不犯法本彼不惑清淨本為何等為從慧見四諦如有如有應受清淨不愚不惑不隨惑亦不墮惑慧明明相見從清淨法是為不惑清淨本是本為誰為不惑清淨所身所言所心亦所相連清淨法為意思惟相念所法本亦為從二清淨道種為不惑本一為直見二為直是為從二清淨道種本是故名為不惑清淨本是為三清淨為八種道已份在所隨應非常為如是彼非常想為何等一切所是非常想所想計知是為受是為非常想亦從有世間八法何等為八有利無利名聞不名聞有論議無論議若苦若樂為意不墮不受從若干思不受止護觀思惡得止是名為非常想彼苦想為何等為一切世間行是為苦所想覺知受是名為苦想從是要為何等望苦想為已習已增所念已多為貪已足為不墮貪為意不受不墮相牽不墮不念若干意護觀為已惡為得止從是思望致是要彼非身想為何等為一切法不計身不墮身為想知想受是名為非身想從是為何等望致非身想已為念思為已增令是是自計我為是為意不受捨若干態不受跓為觀惡得止是為從是要致彼惡不淨想為何等為一切世間為不淨所想自知受是名為不淨想從是想為何等望致不淨想已為念為思為已增令世間五樂意捨意不牽不受不復墮若干念以得護為惡得跓是為從是要致彼為四思想念行何以故令知五陰故佛說是分別見彼不淨想為令色陰從是解彼苦想令痛陰從是解彼非身想令思想陰亦陰從是解彼非常想令識陰從是解彼從止令愛從是解彼從觀令癡從是解彼從不貪為捨貪彼從不恚為捨恚彼從不惑為捨癡彼從非常想令解有常彼從苦想為解樂想彼從非身想為解身想彼從不淨想為解淨想彼從止攝意能得還是為止想令從是止禪彼從一切法寂然能得解受是為觀想令止跓一切知從欲能得還想是為不貪相令還不與取止已後不復生癡是為無有恚想令從殺還得止識事亦物是為不惑相為令得止止所世間所為所法能受相是為非常想令知從生亦知從滅識為是處為世間作世間更所所識想是為苦為所思想是為痛種處一切所法不住想是為非身想是為思想是已見身屍已壞青為受是相是為不淨思想從是為悔令寂然止是為九品處已分別說見為一切無為部說具足是為誰知多聞少聞不為慧者不慧不為常意在經為意相連生為從不分別觀令不得非常想不受非常想令從是墮五樂令五樂覆蓋從所應失令不解苦想令墮五陰受入令為意計是身若干本非一本不捨不觀令不墮非身想為意在顏色樂計是身為淨不計是皮肌覆令不墮不淨想不住受止是想不信令無有想不受喜為從是四種已除墮得無為種處佛說信根比丘欲見知當求在四溝港種為清淨法不捨方便相令致清淨從清淨發起令墮四意止佛說精進根比丘欲見知當在四意斷過去所更相念不忘為從不忘發生墮四意止佛說念根比丘欲見知當觀在四意止為一意想是為定從不惑起令墮四禪處佛說是比丘欲知定根當知在四禪從本校計為慧如有能得持從是發起令墮四諦佛說慧根比丘欲見當在四諦為有四輪好郡縣居輪依慧人輪自本正願輪宿命有福輪彼為道德共居相是為好郡縣居令得賢者依止處以得道德依猗相是為依慧人從是為墮有正願處以得正願相是為身正願令墮福處從清淨行有所入相是名為福令致墮五樂處彼為戒法十一本一為色持戒無悔二為已不悔令得喜意三為已有喜令愛生四為已意得愛為身得猗五為已身得猗便得樂六為已意得樂便得正止七為已意得正止便知如有八為已知如有便寂然九為已寂然便得離十為已得離便得解脫十一為已得解脫便見慧有慧便知生死已盡道已畢所作已竟不復還受苦戒相為何等至命盡持戒令從是致無悔身不增罪相為無悔從是致喜令得喜處可意相為喜令致愛處喜足相為處令致有猗處從為是為得猗相令致樂處已無為樂相令從是致定處意隨使不忘為定相令致如有慧處不惑如有相隨相是為寂然處若知非身是為寂然相令從是致相別離處不近會為相別離為從是致解脫已為非行法不受殃是為解脫相令致解脫慧見為有四道德地何等為四為四行者福彼若如有知智是為見地為得道是為得道福彼如有如有知是為惡離是名為薄地為有往來福彼以惡為不用是名為相離地彼已相離是為不復還福是名為欲竟地無所著亦者福是何義為道弟子有八種道是名為者為是是福是故名為者福何以故為清淨為名是為清淨福是為道德有八種清淨道為是是福是故名為清淨福彼為應得道云何已諦相應道弟子便斷三縛結彼為三縛結為何等一為知身非身二為無疑三為不貿易戒已斷是三縛結道弟子便墮道不復墮惡道畢竟道七更天上亦人間已更所在往來便斷苦從苦得解是名為見地為得道福彼何等為令意墮是身亦知是身癡為以不聞為世間人不見覺者亦不從聞者受教戒聞者亦為未分別現正法為意念是色為身遍色為身是色亦為身色亦是我身痛想識亦如上說已如是得觀便受五樂令為受是身為墮身令意念我為是我為以是著相連不得自在牽相隨如是有所忍所可為意為可受已受見隨是為邪見墮受是身彼為見是五邪令墮疑無有何等為五若為所色為見是身比前更想行識亦爾是為五邪見令墮無有後有餘十五令墮常如是見是身已斷便六十二邪見已捨令不墮常非常已非常常為捨便道弟子無倒邪見但為度世直見為何等令不墮邪見身若道弟子為聞為直見見通經家為已受度世無為為已解度世法不復見是色為身遍睹色為身是色亦為身色色亦是我身痛想行識已不見如是便解三結使何等為三一為不見是身二為不恚三為不疑已如是道弟子為無疑在佛亦無疑為信為喜為佛如是如來無所著正覺慧行已足為樂為世間已解無有過是法馭法隨為師為教天上天下為佛最上是得信不疑為隨是法為在法無結無疑為信為喜佛說是法現可學可致現自更見已解為慧為是所貪飢渴相近已斷隨已斷空無所應得愛已壞已離已盡為無為以是第二無結無疑得法隨法為同學聚為無結無疑已有受有喜如是受得道弟子為學聚正受為如應受戒已立定已定慧已得解脫已成解脫慧已現已致是為佛弟子者聚為四人從四雙名為八人道為世間所重所尊為無所比可祠可事可恭為福地無過是天亦人所事是為第三已為無疑法隨法一切為苦已無疑結已受已喜從愛為習苦亦從愛習已無疑結已受已解已喜已愛盡是為苦盡便無疑無結已得是受便得喜已愛盡是為苦盡無疑結已解受便得喜為八種道從是受令苦盡便不疑不疑不復結墮解得喜若本有疑不解在佛不解在法不解在者聚若本有疑在苦在習在盡在道所惑所不解隨志所疑惑是如是云何是瘡為是已解本已斷樹不復住已散不復現從來本法不復生彼持戒轉摸貿為二輩一為渴愛墮二為不解避持戒轉模貿為意向從是戒攝守從是當為得天亦天比當為天上彼字為甲玉女當為是俱相樂共居如是望如是可如是思結相見意向是為渴愛雖持戒為墮摸貿彼為不解持戒轉摸貿為何等戒者為轉貿戒轉貿為何等為意生從戒得淨從戒得解脫從戒得要為從苦樂得度或意生從願得度是為不解持戒轉摸貿何因緣為不解轉摸貿意生從被服亦從願得度世從苦樂得離為從是二業被服亦願為摸何等為摸為是二戒被服願意計從是得解脫從是得要從是得過苦樂從是苦樂為得無為從是不正計法不從是解脫意計從是解脫不正計為是正隨是如是有忍可意望結見是從是為解是為不解持戒轉摸貿是為二結得道弟子已捨為無有本已斷樹已拔不復現從後不復生是法便為已淨戒如得道戒隨不為破不為穿不為失不為悔但有增如慧者可無有能奪為得從是致定是為三縛結道弟子為已斷已墮道不復墮惡法必度世在七往來天上亦人中往來期畢便得出苦要有四相應何謂四相應一為已解相應二為已斷捨相應三為自證相應四為增滿相應彼道德弟子從苦為已解相應從習為已斷捨相應從盡為自證相應從道為增滿相應彼為止觀俱隨行一處一時一意本來有是有意令為作四事何等為四一為苦從苦已解為苦相應二為習從習已斷捨為習相應三為盡從盡自證為盡相應四為道從道增滿令道相應何以故從苦已解相應何以故從習已斷捨相應何以故從盡已自證相應何以故從道已增滿相應為有譬喻如水中沫行上至竟為有四從是岸邊致度岸邊度就斷脈是亦如是止觀雙俱行一處一時一意上要至竟為成四事譬如日出上至竟為現作四事致明壞冥現色現竟譬如船渡捨是岸邊致渡岸邊致物斷脈止觀亦如是雙發行為一處一時一意上要至竟為作四事為解苦如應相燭為斷習如應相應為盡自證如應解相應為道要如應相應何以故為苦從更解相應習從斷解相應盡從苦證解相應道要解相應止觀亦如是雙相連行一處一時一意止要至竟為竟四事為苦更為習斷為盡自證為道滿譬如然燈燭上至竟為作四事為作明為去冥為現色為疑止觀亦如是為作四事為識苦為斷集為盡自證為道滿譬如然燈上至竟為有四義為現明為去冥為現色為盡膏炷止觀亦如是雙隨行一處一時一意止至竟為作四事為識苦苦相應為斷習習相應為盡自證盡相應為道滿道相應何以故為識苦苦相應何以故為斷習習相應何以故為盡自證盡相應何以故為道滿道相應為從誰應為從止觀何等為應應云何持意繫觀已意繫觀便見五陰苦彼所意繫是為止已見五陰為苦是為觀彼所為五陰相近可發往欲著願得相往不捨習所是已斷已盡止觀道亦如是令是道德四諦一處一時一意上至竟為令四諦相應如是道道德弟子為是法相法已應是名為見地已得道脈至道跓為復止觀令是欲恚使縛為復除得道弟子為往來受以是足已從往來便壞苦本是為薄地便已竟往來福已來得在德止復增止觀令餘愛欲恚所使為畢捨欲恚未畢捨使結令畢已畢為得道弟子便解下五結已畢何等為五一為見身是非二為解疑三為不惑不貿戒四為不望五為不恚是為五結已畢便得道弟子不復還世間彼度世不復還是世間是名為地是為不還福已致得止不還福復增翅止觀令為解捨上五結何等為五一為色欲二為不色欲三為癡四為憍慢五為不解已上五足為已捨五結便無所著已度世無有漏已竟從正得解脫是為畢地無所著尚有妙無為為捨畢已世間命根盡亦世間苦盡不復生苦彼以為是陰持入已盡寂然不有陰持入不相連不復發是名為已畢無為為已說諦相應亦說份相應亦說地亦說福說斷說罪說離說二無為為一切如是說佛已更度世畢若人欲度世當是彼何等為九次第思惟正定為四禪亦無色正四定亦已盡畢定為九次第正定彼第一禪已捨五種隨正五種已捨五種為何等為五蓋一愛欲二瞋恚三睡眠四不了悔五為疑是為五種上禪已捨彼愛欲蓋為何等愛欲名為所為五樂愛著發往可求隨願發不捨使發起是名為愛欲蓋彼瞋恚蓋為何等為若人為發行恚相恚非法本所使所從起是名為瞋恚蓋彼睡瞑蓋為何等睡為身跓為意跓為身止為意止為身癡為意癡為身重為意重為身不便為意不便為身不使為意不使是為睡瞑為何等為意相從令瞑動相動令不作事是為瞑上頭為睡後為瞑是共名為睡瞑蓋彼不了悔蓋為何等為身不止悔為何等為所念可不可不得悔是上頭為不了後為悔是共名為不了悔蓋彼疑蓋為何等若不信佛不信法不信者聚不解苦習盡道比結使亦從發是名為疑蓋亦有五疑有縣聚疑有發教疑有道分別疑有欲定疑有得道福疑如是是為說定疑是為五蓋蓋說為何等蓋為對為一切清淨法云何愛欲為清淨瞋恚為等意睡為止瞑為精進五樂為亦止結為不悔疑為慧不知本從起為解明當知舍利弗如來之身為無身無作無起無滅無從有未曾造無合無遊無至無知無習都清淨無畜無憎無行無止無生無報無見無間無臭無無更無識無曉無喻無知忍無志無思非意離意意平無平去意無所與無五道五道斷要具無閨無惱無有無畏無可無不可無業無成無言無耎不現非明非冥非滅不滅離滅已滅為淨極淨彼淨不用非悅非愛非負離負已住應於無處非逝非亡非沒非法非無法非土非無土非盡無有盡捨盡無怒離於天離於嚮離於說離於思非合非不合非極非不極非去非不去非二非不樂無彼受無所視無相離相不求相明安徐無著離著造信亦無二稱如為審如審如義不負人度無度除無除救無救說無說二無有等無比等與空等無處等無生等無得等無休息離息已寂而寂滿寂散解心善行轉至要一切報斷成具甚真身明質淨無自惟無所行行解無解無應不齊不長不圓不方不讚陰不稱種不譽入不是數不致數不復生不可見不有知亦不死不世因無不因身然不趺無有居處非終非始非念非憂非事非諍非惡相非滅度非滅訖非所造非不遊