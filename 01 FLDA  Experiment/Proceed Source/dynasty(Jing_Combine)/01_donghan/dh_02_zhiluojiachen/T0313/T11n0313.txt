聞如是一時佛在羅閱祇耆闍崛山中與大比丘眾比丘千二百五十人俱皆阿羅漢也生死已斷無復有結悉壞牢獄已得自在意已善解智慧為度諸天龍王皆為之伏所作已辦諸當為者已脫重擔便得所有用正慧解意得自在所度無極獨阿難未也爾時賢者舍利弗起長跪叉手而白佛言善哉天中天昔者諸菩薩求無上正真道者行德號發意便得至號是諸菩薩以儀哀念安隱諸天及世間人為作安諦多所安隱於眾人民以儀故哀念安定以大身於世間無蓋哀傷諸天及人今現在及過去諸菩薩摩訶薩為現光明乃至法之明為作照明令至佛光明而無有名若有求菩薩道者當如昔者諸菩薩摩訶薩所願及行明照并僧那令入德號以聞者當如是學奉行之學如是者即為成阿惟越致及無上正真道也佛言善哉賢者舍利弗所問甚善汝乃問過去諸菩薩摩訶薩所願及行照明并僧那令至所號念諸當來菩薩令受取之諦聽是舍利弗善思念之為汝解說過去諸菩薩摩訶薩所施行舍利弗言唯然世尊願樂欲聞佛告舍利弗有世界名阿比羅提其佛名大目於彼為諸菩薩摩訶薩說法及六度無極之行爾時賢者舍利弗心念言我欲問如來天中天何所是阿比羅提世界及大目如來無所著等正覺為諸菩薩摩訶薩說法及六度無極之行者乎時佛即知賢者舍利弗心所念告舍利弗言東方去是千佛剎有世界名阿比羅提其佛名大目如來無所著等正覺為諸菩薩說法及六度無極之行者乎時有比丘從坐起正衣服右膝著地向大目如來叉手白大目如來言唯天中天我欲如菩薩結願學所當學者如是舍利弗其大目如來告其比丘言如結願學諸菩薩道者甚亦難所以者何菩薩於一切人民及蜎飛蠕動之類不得有瞋恚如是舍利弗其比丘白大目如來言天中天我從今以往發無上正真道意以意勸助而不離之用願無上正真道也當令無諛諂所語至誠所言無異唯天中天我發是薩芸若意審如是願為無上正真道者若於一切人民蜎飛蠕動之類起是瞋恚第一意若發弟子緣一覺意第二唯意念婬欲第三若發意念睡眠念眾想由譽第四發意念狐疑第五乃至成最正覺我為欺是諸佛世尊諸不可計無央數不可思議無量世界中諸佛天中天今現在說法者唯天中天我發是薩芸若意審如是願為無上正真道者若我發意念殺生者第一若發意念盜取他人財物第二若發意念非梵行者第三若發意念妄言第四若發意念悔恨第五乃至成最正覺我為欺是諸佛世尊諸不可計無央數不可思議無量世界中諸佛天中天今現在說法者唯天中天我發是薩芸若意審如是願為無上正真道者若我發意念罵詈第一若發意念惡口第二愚癡第三若發意念綺語第四若發意念邪見第五乃至成最正覺我為欺是諸佛世尊諸不可計無央數不可思議無量世界中諸佛天中天今現在說法者佛語舍利弗其比丘如是為以被是大僧那僧涅菩薩摩訶薩初發是意乃於一切人民蜎飛蠕動之類意無瞋怒亦無恚恨也舍利弗爾時其菩薩摩訶薩用無瞋恚故名之為阿用無瞋恚故住阿地其大目如來無所著等正覺亦歡樂作是名四天王亦歡樂為是名天帝釋及梵三亦歡樂作是名佛語舍利弗其阿菩薩摩訶薩白大目如來無所著等正覺言唯天中天我發是薩芸若意審如是不離願為無上正真道者不奉行如今所語常不捨得律行不發薩芸若意而欲念成佛者世世不常作沙門世世不常著補納之衣世世作沙門以三法衣不具乃至成最正覺我為欺是諸佛世尊諸不可計無央數不可思議無量世界中諸佛天中天今現在說法者唯天中天我發薩芸若意審如是願為無上正真道者世世不常為人說法世世不常作法師世世所說事不有無所罣礙高明之行世世不有無量高明之智世世作沙門不常行分衛乃至成最正覺我為欺是諸佛世尊諸不可計無央數不可思議無量世界中諸佛天中天今現在說法者唯天中天我發是薩芸若意審如是願為無上正真道者世世作沙門已不常在樹下坐世世不常精進行三事何等三一者經行二者坐三者住世世若發意念罪本妄語欺人誹謗讒言世世為女人說法及食飲因緣若起想著笑為說法者乃至成最正覺我為欺是諸佛世尊諸不可計無央數不可思議無量世界中諸佛天中天今現在說法者唯天中天我發是薩芸若意審如是願為無上正真道者世世若舉手說法世世見餘菩薩不發佛心世世若發意念供養外異道人捨諸如來世世若在坐上聽法乃至成最正覺我為欺是諸佛世尊諸不可計無央數不可思議無量世界中諸佛天中天今現在說法者唯天中天我發是薩芸若意審如是願為無上正真道者世世若發意念我當布施與某不布施與某世世若發意念我當於某處立福施於某處不立福施世世若發意念我常持法施與某不持法施與某世世見孤窮用其人故不分身命乃至成最正覺我為欺是諸佛世尊諸不可計無央數不可思議無量世界中諸佛天中天今現在說法者唯天中天我發是薩芸若意審如是願為無上正真道者我世世於諸菩薩所意無有異至無上正真最正覺也佛語舍利弗爾時其比丘如是如來無所著等正覺為作保任若如來為作保任者諸天阿須倫世間人民亦為作保任爾時大目如來為作保任時諸天阿須倫世間人民亦為作保任佛言若復有比丘菩薩摩訶薩以是色像僧那求無上正真道者皆當成無上正真道最正覺也佛語舍利弗其阿菩薩白大目如來無所著等正覺唯天中天我發是薩芸若意審如是願為無上正真道者令我成最正覺時其剎所有比丘比丘尼優婆塞優婆夷若有罪惡者及讒罪惡者我為欺是諸佛世尊諸不可計無央數不可思議無量世界中諸佛天中天今現在說法者復次天中天我當修行乃至成無上正真道最正覺令我佛剎諸弟子一切皆無有罪惡者我當修佛道至令佛剎嚴淨唯天中天我發是薩芸若意審如是願為無上正真道者我若於夢中失精乃至成最正覺我為欺是諸佛世尊諸不可計無央數不可思議無量世界中諸佛天中天今現在說法者復次天中天我當修行乃至成無上正真道最正覺令我佛剎中諸菩薩出家為道者於夢中不失精唯天中天我發是薩芸若意審如是願為無上正真道者世間母人有諸惡露我成最正覺時我佛剎中母人有諸惡露者我為欺是諸佛世尊諸不可計無央數不可思議無量世界中諸佛天中天今現在說法者是為菩薩法事如意所念行佛亦為如應說法佛語舍利弗爾時有一比丘謂阿菩薩摩訶薩乃作是結願若使不退轉者當以右指案地令大震動爾時阿菩薩應時承佛威神自蒙高明力乃令地六反震動阿菩薩摩訶薩所感動如語無有異也佛語舍利弗若有菩薩欲成無上正真道最正覺者當學阿菩薩摩訶薩行菩薩摩訶薩以學阿菩薩行者不久亦當即取佛剎土當復成無上正真道最正覺也爾時賢者舍利弗問佛言天中天阿菩薩摩訶薩初發意時有幾何天在會中佛告舍利弗阿菩薩初發意學時三千大千世界中四天王天帝釋及憋魔梵三一切皆向阿菩薩叉手說是語昔所不聞是僧那諸天聞以便說言阿菩薩成無上正真道若有人生其佛剎者是人福德不小也賢者舍利弗白佛言未曾聞餘菩薩摩訶薩以是色像學僧那我亦不見亦不聞如阿菩薩摩訶薩及天中天為作如是之名佛言如是也舍利弗少有菩薩摩訶薩以是色像學僧那及無上正真道如阿菩薩摩訶薩於是舍利弗陂陀劫中諸菩薩摩訶薩其德不及阿菩薩摩訶薩之功德也佛語舍利弗爾時其大目如來無所著等正覺授阿菩薩無上正真道決汝為當來佛號阿如來無所著等正覺成慧之行而為師父安定世間無上大人為法之御天上天下尊佛天中天亦如提洹竭佛授我決時佛語舍利弗大目如來授阿菩薩摩訶薩無上正真道決時其三千大千世界皆為大明譬我亦如是授無上正真道決時其三千大千世界皆為大明復次舍利弗其阿菩薩摩訶薩成無上正真道最正覺得薩芸若慧時其三千大千世界六反震動譬我亦如是成無上正真道得薩芸慧時三千大千世界為六反震動復次舍利弗阿菩薩摩訶薩授無上正真道決時是三千大千世界中諸藥樹木一切皆自曲低向阿菩薩作禮譬我亦如是成無上正真道最正覺得薩芸若慧時是三千大千世界諸藥樹木一切皆自曲低向我作禮復次舍利弗其大目如來無所著等正覺授阿菩薩摩訶薩無上正真道決時其三千大千世界中諸天龍鬼神揵沓阿須倫迦留羅真陀羅摩休勒一切皆向阿菩薩叉手而作禮譬我亦如是成無上正真道最正覺得薩芸若慧時三千大千世界諸天龍鬼神揵陀羅阿須倫迦留羅真陀羅摩勒皆向我叉手作禮復次舍利弗其大目如來無所著等正覺授阿菩薩摩訶薩無上正真道決時遍三千大千世界諸妊身女人皆安隱產盲者得視聾者得聽譬我亦如是成無上正真道最正覺得薩芸若慧時是三千大千世界諸妊身女人皆安隱產盲者得視聾者得聽復次舍利弗大目如來無所著等正覺授阿菩薩摩訶薩無上正真道決時遍三千大千世界中人非人皆燒香譬我亦如是成無上正真道最正覺得薩芸若慧時遍三千大千世界中人非人皆燒香賢者舍利弗白佛言阿菩薩摩訶薩乃有是無極之德佛告舍利弗阿菩薩摩訶薩不但有功德不獨大目如來授其決如是不可稱說無央數功德得度無極復次舍利弗大目如來授阿菩薩摩訶薩無上正真道決時諸天阿須倫世間人其意皆安隱悉得其時譬我亦如是成無上正真道最正覺得薩芸若慧時諸天阿脩羅世間人意皆得安隱悉得其時復次舍利弗其大目如來授阿菩薩摩訶薩無上正真道決時和夷羅鬼神常隨後護之譬我亦如是成無上正真道最正覺得薩芸若慧時和夷羅鬼神常隨我後行復次舍利弗大目如來授阿菩薩摩訶薩無上正真道最正覺得薩芸若慧時諸天阿脩羅世間人以天華天香供養之譬我亦如是成無上正真道最正覺得薩芸若慧時諸天阿脩羅世間人以天華天香來供養復次舍利弗大目如來授阿菩薩摩訶薩無上正真道決時二十億人及三十億諸天發無上正真道意大目如來無所著等正覺皆授其決復次舍利弗大目如來無所著等正覺授阿菩薩摩訶薩無上正真道決時其地大動自然生優華蓮華拘文華分陀利華布其地譬我亦如是成無上正真道最正覺得薩芸若慧時大地自然生優華蓮華拘文華分陀利華布其地復次舍利弗大目如來無所著等正覺授阿菩薩摩訶薩無上正真道決時若干百天人若干千天人若干百千諸天人住於虛空以天衣用散阿菩薩上即說是言菩薩摩訶薩當度成無上正真道最正覺也復次舍利弗大目如來授阿菩薩摩訶薩無上正真道決爾時諸天阿須羅世間人民相愛劇父母哀其子譬我亦如是成無上正真道最正覺時諸天阿脩羅世間人民相愛劇父母哀其子也復次舍利弗大目如來授阿菩薩摩訶薩無上正真道決時其三千大千世界中諸天及人民承佛威神皆聞授阿菩薩決如是舍利弗昔授菩薩決時其此國中人民一心布施為福德快飲食若有求索者已所喜而施與譬我亦如是成無上正真道最正覺時是三千大千世界中諸天及人民皆承佛威神聞授決時如是舍利弗昔此國中人民一心布施為福德快飲食若有求索者已所喜而施與復次舍利弗其大目如來授阿菩薩摩訶薩無上正覺道決時諸欲界天悉鼓天伎樂供養舍利弗是阿菩薩摩訶薩授決時之功德行賢者舍利弗白佛言難及天中天如來無所著正覺誠諦說之不可思議諸佛佛之境界不可思議諸神神之境界不可思議諸龍龍之境界不可思議諸龍之境界乃從阿菩薩摩訶薩初發意學受得此功德天中天是阿菩薩摩訶薩授決時亦不可思議是時賢者阿難謂賢者舍利弗阿菩薩摩訶薩初發意學僧那及得號如是也舍利弗謂阿難言是皆有因緣所致阿菩薩摩訶薩初發意學僧那及德號今佛當廣解說之時佛告舍利弗言阿菩薩初發是意時可令虛空有異我所結願不可使有異被僧那僧涅乃如是佛語舍利弗如阿菩薩摩訶薩所被僧那僧涅寶英菩薩摩訶薩亦從阿菩薩學行舍利弗無央數菩薩不能及知阿菩薩所被僧那僧涅甚堅積累德行乃如是舍利弗其阿菩薩以成無上正真道也最正覺今現在阿比羅提世界阿如來無所著等正覺行菩薩道時世世人求手足及頭目肌肉終不逆人意也舍利弗阿如來從初發意至成無上正真道最正覺不中有頭痛亦無風氣上隔之病舍利弗是阿如來無所著等正覺昔行菩薩道時甚難及未曾有之法阿如來昔行菩薩道時世世見如來一切常奉梵行世世亦作是名阿菩薩從一佛剎復遊一佛剎所至到處目常見諸天中天生於彼佛言舍利弗譬如轉輪王得天下所從一觀復至一觀足未曾蹈地所至常以五樂自娛得自在至盡壽如是舍利弗阿如來行菩薩道行世世常自見如來無所著等正覺常修梵行於彼所說法時一切皆行度無極少有行弟子道彼所行度無極為說法有立於佛道者便勸助為現正令歡喜踊躍皆令修無上正真道便發是大尊意彼說法時諸所德本以願持作無上正真道我持是德本願無上正真道成最正覺時說法令我佛剎中諸菩薩摩訶薩佛說法時承佛威神皆受諷誦持之諷誦已是諸菩薩摩訶薩從一佛剎復遊一佛剎意常樂諸佛天中天至成無上正真道最正覺我亦如是從一佛剎復遊一佛剎即住於兜術天得一生補處之法佛復語舍利弗如是諸菩薩摩訶薩從兜術天自以神力下入母腹中從右生菩薩生墮地時地為大動以修行有是應菩薩在母腹中時都無有臭處亦無惡露亦無不可意時佛語舍利弗譬如神通比丘若入絞露精舍於虛空中遊行周匝虛空中行於絞露精舍無所觸礙如是舍利弗菩薩入母腹中時如在虛空中遊觀周匝無所觸礙亦無臭處其阿如來昔行菩薩道時如是我亦如是行無上正真道時一切皆破壞魔事我如是成無上正真道最正覺阿佛剎求菩薩道及弟子道者皆破壞諸惡降伏眾魔一切皆盡其佛剎人民不復作魔事我當修是佛道至得出家學道佛語舍利弗阿如來無所著等正覺昔行菩薩道聽說法時其身不生疲極意亦不念疲極舍利弗阿如來昔求菩薩道聽說法時如是好法令我佛剎中諸菩薩摩訶薩好法如是賢者舍利弗白佛言天中天是阿如來無所著等正覺昔行德號時以成號阿如來甚善天中天願佛當復廣說其佛剎之善快所以者何若有求菩薩道者聞知彼佛剎之善快及阿如來所現行教授若復有求弟子道未得度者聞彼佛剎之善快及阿如來所現教授恭敬清淨之行佛言善哉善哉舍利弗所問甚善汝問佛義快乃如是念阿佛剎之善快阿如來成無上正真道最正覺得薩芸若慧時其三千大千世界皆為大明地六反震動阿如來成最正覺時其三千大千世界中諸人民七日不食飲亦不妄食飲亦不妄諛諂身亦無疲極之想如是也俱想念安隱好喜相愛敬歡喜意以得時念爾時諸人民諸欲天皆棄穢濁思想所以者何用阿如來昔時願所致得是德號其三千大千世界一切人民叉手向阿如來其佛剎如是無央數佛剎不及是阿佛剎之善快舍利弗是為阿如來昔行菩薩道之所願而有持諸菩薩摩訶薩所願有持者佛佛剎便善快佛語舍利弗我昔行菩薩道時如所願今自然得之阿如來成無上正真道最正覺時其三千大千世界諸人民得天眼者未得天眼者皆見其光明舍利弗是為阿如來昔行菩薩道時所願而有持佛復語舍利弗阿如來成無上正真道最正覺往詣佛樹時諸憋魔不能發念何況當復能往嬈薩芸若慧舍利弗是為阿如來昔行菩薩道時所願而有持復次舍利弗阿如來成無上正真道最正覺得薩芸若慧時無央數那術億百千諸天人於虛空住以天華天栴檀雜香天搗香伎樂供養散阿佛上供養已其天華天香天搗香天栴檀香天雜香悉於虛空中合住化成圓華蓋舍利弗是為阿如來昔行菩薩道時所願而有持阿如來光明皆照明三千大千世界常明阿如來光明悉蔽日月之光明及一切諸天光明皆令滅使人民不復見日月之明舍利弗是為阿如來昔行菩薩道時所願而有持賢者舍利弗白佛言天中天阿如來無所著等正覺昔行菩薩道時以被是大僧那僧涅乃作是願佛言昔行菩薩道時若干百千人不可復計無央數人積累德本於無上正真道持是積累德本願作佛道及淨其佛剎如所願欲嚴其佛剎即亦具足其願復次舍利弗阿佛樹以七寶作之高四十里周匝二十里其枝葉旁行四十里其枝下垂其欄楯繞樹周匝五百六十里阿如來於其樹下得薩芸若慧佛語舍利弗如世間巧人鼓百種音樂其聲不如阿佛剎中梯陛樹木之音聲風適起吹梯陛樹木相叩作悲聲佛語舍利弗聽說阿如來無所著等正覺剎中之淨快諦聽善思念之今當為汝說之賢者舍利弗言唯然世尊願樂欲聞佛言阿如來剎中無有三惡道何等為三一者泥犁二者禽獸三者薜荔一切人皆行善事其地平正生樹木無有高下無有山陵谷亦無有礫石崩山其地行足蹈其上即減這舉足便還復如故譬如綩綖枕頭枕其上即為減這舉頭便還復如故其地如是其佛剎無有三病何等為三一者風二者寒三者氣其佛剎人一切皆無有惡色者亦無有醜者其婬怒癡薄其佛剎人民皆悉無有牢獄拘閉之事一切皆無有眾邪異道其剎中樹木常有花實人民皆從樹取五色衣被眾共用著之其衣被甚姝好無敗色者佛語舍利弗人民所著衣香譬如天華之香其飯食香美如天樹香無有絕時諸人民著無央數種種衣被其佛剎人民隨所念食即自然在前譬如舍利弗忉利天人隨所念食即自然在前如是其剎人民隨所念欲得何食即自然在前人民無有貪於飲食者復次舍利弗其佛剎人民所臥起處以七寶為交露精舍滿無有空缺處其浴池中有八味水人民眾共用之其水轉相灌注諸人民終不失善法行譬如舍利弗玉女寶過踰凡女人不及其德如天女如是舍利弗其佛剎女人德欲比玉女寶者玉女寶不及其佛剎女人百倍千倍萬倍億倍巨億萬倍不與等人民以七寶為床上布好綩綖悉福德致自然為生舍利弗是阿如來無所著等正覺昔行菩薩道時所願而有持阿佛以福德所致成佛剎如是比佛復語舍利弗言其剎中人民飯食勝於天人飯食其食色香味亦勝天人所食其剎中無有王但有法王佛天中天佛言舍利弗譬如單越天下人民無有王治如是舍利弗阿如來無所著等正覺佛剎無有王但有阿如來天中天法王譬如忉利天帝釋於坐這發念諸天便來受其教舍利弗是為阿如來佛剎之善快其剎人民不從婬欲之事所以者何用是阿如來真人法御天中天所致舍利弗是為阿如來昔行菩薩道時願所致令佛剎善快爾時有異比丘聞說彼佛剎之功德即於中起婬欲意前白佛言天中天我願欲往生彼佛剎佛便告其比丘言癡人汝不得生彼佛剎所以者何不以立婬欲亂意者得生彼佛剎用餘善行法清淨行得生彼佛剎佛語舍利弗阿如來佛剎有八味水是諸人民所為悉共用之人民意念欲令自然浴池有八味水滿其中用人民故即自然有浴池有八味水滿其中意念欲令水轉流行便轉流行意欲令滅不現即滅不現其佛剎亦不大寒亦不大熱風徐起甚香快是風用諸天龍人民故隨所念風便起若一人念欲令風起自吹風即獨吹之意念不欲令風起風便不起風起時不動人身風隨人所念起舍利弗是為阿如來佛剎之善快如昔時所願佛語舍利弗阿如來佛剎女人意欲得珠璣瓔珞者便於樹上取著之欲得衣被者亦從樹上取衣之舍利弗其佛剎女人無有女人之態如我剎中女人之態也舍利弗我剎女人態云何我剎女人惡色醜惡舌嫉於法意著邪事我剎女人有是諸態彼佛剎女人無有是態所以者何用阿如來昔時願所致佛復語舍利弗阿佛剎女人妊身產時身不疲極意不念疲極但念安隱亦無有苦其女人一切亦無有諸苦亦無有臭處惡露舍利弗是為阿如來昔時願所致得是善法其佛剎無有能及者舍利弗阿佛剎人民無有治生者亦無有販賣往來者人民但共同快樂安定寂行其佛剎人不著愛欲婬以因緣自然愛樂其剎風起吹梯陛樹便作悲音聲舍利弗極好五音聲不及阿佛剎風吹梯陛樹木之音聲也舍利弗是為阿如來昔行佛道時所願而有持佛語舍利弗若有菩薩摩訶薩欲取嚴淨佛剎者當如阿佛昔行菩薩道時所願嚴淨取其剎佛復語舍利弗阿佛剎無有日月光明所照亦無有窈冥之處亦無有罣礙所以者何用阿如來無所著等正覺光明皆照三千大千世界常明譬如絞露精舍堅閉門風不得入好細塗以白堊之持摩尼寶著其中其珠便以光明照其中諸人民晝夜承其光明如是舍利弗其阿如來無所著等正覺光明常照三千大千世界舍利弗絞露精舍者謂是阿比羅提世界也摩尼寶者謂是阿如來也摩尼寶光明者謂是阿如來之光明也精舍中人者謂是阿佛剎中人民安樂者也佛語舍利弗阿如來行所至處於足下地自然生千葉金色蓮華舍利弗是為阿如來昔行菩薩道時所願而有待賢者舍利弗問佛言阿如來無所著等正覺入殿舍時自然生千葉金色蓮華耶為在所至處自然生乎佛告賢者舍利弗阿如來若入郡國縣邑所至到處亦等如入殿舍時也亦自然生千葉金色蓮華若善男子善女人意念欲令入殿舍足下自然生蓮華者皆使蓮華合聚一處便合聚意欲令上在虛空中承佛威神其蓮華用人民故便上在虛空中而羅列成行佛復語舍利弗其三千大千世界乃如是阿如來無所著等正覺若遣化人到他方異世界彼亦自然生以佛威神所致其三千大千世界以七寶金色蓮華而莊嚴之佛復語舍利弗阿如來說法時於一一說法之中不可計無央數人隨律之行至有作阿羅漢道證者如是比無央數諸弟子聚會及復得八惟務禪者阿如來佛剎諸弟子眾不可復計佛語舍利弗我都不見持計者與挍計巨能計數其眾會者也以脫重擔離於牢獄遠於波頭犁阿羅羅犁阿比舍犁阿優陀犁如是舍利弗眾會不可計數諸善男子是弟子智慧無央數不可計眾在須陀洹斯陀含阿那含阿羅漢道也若懈怠者得須陀洹為七生七死於是說法時其人為不得上持為七生七死阿如來說法時第一說法作須陀洹道證第二說法作斯陀含道證第三說法作阿那含道證第四說法作阿羅漢道證者其佛剎謂是善男子為懈怠用不一坐聽法作阿羅漢道證故其剎須陀洹不復七上下生死便於人間坐禪得三昧須陀洹即於彼自以威神力作阿羅漢道證其剎斯陀含不復往還世間以棄眾苦便於彼得三昧斯陀含便於其剎自以威神力作阿羅漢道證其剎阿那含不復上生波羅尼蜜和耶越天便於彼自以威神力作阿羅漢道證其剎阿羅漢不上下便於彼至無餘泥洹界般泥洹其剎說沙門四道如是至令得道住佛言舍利弗若善男子善女人於法自在者不復失學住亦不失學餘事如是於不學地便般泥洹也無所學地謂是阿羅漢地舍利弗是為阿如來無所著等正覺剎諸弟子學成無有立在上好要處者謂是阿如來剎弟子眾阿羅漢也生死已斷所作而辦所當為者以脫重擔便得所有盡壞勤苦牢獄之事以中正解復知八維無禪阿羅漢行八維無禪舍利弗是為阿如來剎弟子之善行是為阿羅漢之功德所為福行其剎以三寶為梯陛一者金二者銀三者琉璃從忉利天下至閻浮利地其忉利天欲至阿如來所時從是梯陛下忉利天人樂供養於天下人民言如我天上所有欲比天下人民者天上所有大不如天下及復有阿如來無所著等正覺也佛語舍利弗忉利天人樂供養天下人民天下人若上至忉利天者便不樂供養忉利天人所以者何我天下佛說經如我天下所有於是天上無也不如我天下所有我天下樂供養有佛忉利天見天下人民天下人遙見忉利天宮殿譬如此剎天下人遙見日月星辰殿舍如是舍利弗其佛剎天下人遙見諸天宮殿如是及欲行天承佛威神所致是為阿如來佛剎所有善快佛復語舍利弗阿如來佛剎三千大千世界皆說法四輩弟子滿三千大千世界無空缺阿佛剎弟子意不念今日當於何食今日誰當與我食亦不行家家乞時到飯食便辦滿自然在前即取食食已便自然去其剎飯食如是諸弟子不復行求衣也亦不裁衣亦不縫衣亦不浣衣亦不染衣亦不作衣亦不教人作以佛威神所致同共安樂自然生阿如來不為諸弟子說罪事如我為諸弟子說十四句法阿如來不為諸弟子說如是之法所以者何其剎無有行惡者阿佛不復授諸弟子戒所以者何其佛剎人無有短命者亦無蔽惡人無有穢濁劫亦無有諸結無有穢濁見其剎以除諸惡穢濁佛復語舍利弗阿佛說法時諸弟子便度於習欲所以者何已棄於惡道故其剎眾弟子終無有貢高憍慢不如此剎諸弟子於精舍行律其剎弟子無有作是行者也所以者何舍利弗用其人民善本具故所說法悔過各得其所其剎不說五逆之事一切皆斷諸逆已諸弟子不貪飲食亦不貪衣亦不貪眾欲亦不貪著也為說善事所以者何用少欲知止足故舍利弗阿佛不復授諸弟子戒如我於此授諸弟子戒所以者何其剎無有惡者是諸弟子但以苦空非常非身以是為戒其剎亦無有受戒事譬如是剎正士於我法中剃除鬚髮少欲而受我戒所以者何其阿佛剎諸弟子得自在聚會無有怨仇舍利弗阿佛剎諸弟子不共作行便獨行道不樂共行但行諸善其剎無有過精進者亦不可見懈怠者舍利弗是為阿如來佛剎出家諸弟子之德行佛語舍利弗阿如來為諸弟子說法時弟子不左右顧視一心聽經中有住聽經者身不知罷極中有坐聽經者身亦不知罷極意亦不念罷極也阿如來於虛空中說法時諸弟子悉聽之是時得神足比丘未得神足比丘承佛威神皆於虛空中行而聽法是諸弟子於虛空中以三品作行何等三一者住二者經三者坐中有坐般泥洹波藍坐居而般泥洹者諸弟子皆般泥洹時地即為大動般泥洹已諸天人民共供養之中有阿羅漢身中自出火還燒身而般泥洹中有阿羅漢般泥洹時自以功德行如疾風中有譬如五色雲氣於空中行便不復知處中有弟子自以功德便沒去不復知處般泥洹如是中有般泥洹時於虛空身中放水其水不墮地便滅不現其剎如是清淨令身滅不現其剎如是清淨令身滅不現而般泥洹諸弟子般泥洹如是也舍利弗是為阿如來無所著等正覺昔行菩薩道時所願而有持成無上正真道諸弟子以是三品般泥洹復次舍利弗阿如來佛剎諸弟子無央數不可計諸弟子少有不具足四解之事者多有得四解事具足者諸弟子少有不得四神足安隱行者多有得四禪足安隱行者舍利弗是為阿如來佛剎諸弟子所成德行賢者舍利弗白佛言阿如來無所著等正覺佛剎諸弟子所行皆無極也爾時賢者舍利弗心念言佛已說弟子所學成願佛當復說諸菩薩所學成所以者何皆當學成是諸菩薩所照光明時佛即知賢者舍利弗心所念即告舍利弗其阿如來無所著等正覺佛剎有若干百菩薩若干千菩薩若干億菩薩若干億百千菩薩大會如是佛語舍利弗諸菩薩摩訶薩於阿佛所下鬚髮皆承佛威神悉受法語諷誦持之如我於是所說法由為薄少耳阿佛所說法無央數不可復計比我所說法百倍千倍萬倍億萬倍不在計中舍利弗是為阿如來昔行菩薩道時所願我成無上正真道最正覺時令我佛剎諸菩薩我說法時令諸菩薩皆承佛威神悉受諷誦持之佛復語舍利弗爾時諸菩薩摩訶薩皆承佛威神受所說法諷誦持是諸菩薩摩訶薩自生意念欲從其剎至他方世界俱至諸如來所聽所說法為諸佛世尊作禮諷誦之復重問意解為諸佛作禮諷誦已重問意解已便復還至阿如來所佛語舍利弗是陂陀劫中當有千佛甫始四佛過菩薩摩訶薩欲見是諸佛者當願生阿佛剎若有善男子善女人於是世界若他方世界終亡往生阿佛剎者甫當生者即當得住弟子緣一覺地所以者何其有因緣見如來者及眾僧為以斷弊魔羅網去得近弟子緣一覺及佛地當得無上正真道最正覺其人為以成如來為以見諸菩薩摩訶薩之事菩薩生阿佛剎者其行皆住清淨為行諸法為在諸法士為以住於法為佛道不可動轉復當堅住阿惟越致佛語舍利弗若善男子善女人於是世界若他方世界終亡往其剎者等輩得入諸佛住其菩薩為得覺意入無恐懼覺意菩薩合會於智慧度無極在所各同義見世尊知所住其佛剎諸菩薩摩訶薩在家者止高樓上出家為道者不在舍止佛告舍利弗阿佛說法時諸菩薩摩訶薩承佛威神皆受法語諷誦持之其不出家菩薩摩訶薩不面見佛所說時在所坐處承佛威神皆亦聞法語聞已即受諷誦持之其出家菩薩摩訶薩身自面見佛說法時及所行至坐處亦承佛威神皆聞聞已即受諷誦持是菩薩摩訶薩終亡已後俱持法語所至生諸佛剎續念之舍利弗是為阿佛之善快所以者何如昔所願自然得之佛語舍利弗若有一世菩薩摩訶薩欲見若干百佛若干千佛若干萬佛若干億那術百千佛當願生阿佛剎菩薩已生阿佛剎者便見若干百佛若干千佛若干億萬佛若干億那術百千佛當於其剎種諸德本當為無央數百千人無央數百千億人無央數億那術百千人說法亦當令種德本佛言舍利弗若菩薩摩訶薩於是陂陀劫中皆供養諸所佛天中天衣被飯食床臥具病瘦醫藥供養已便出家學道悉於是諸佛天中天下鬚髮為沙門若復有菩薩摩訶薩不知於阿佛剎一世合會行度無極得福多佛言舍利弗是福德善本行具足百倍千倍萬倍巨億萬倍不與等舍利弗是為阿佛剎之善快佛語舍利弗若一世菩薩於是世界他方世界終亡生阿佛剎者甫當生者皆得阿惟越致所以者何其佛剎無有憋魔事在前立憋魔亦不嬈人佛言舍利弗譬如人力語毒蛇除其毒便放捨其力不可勝救無央數人恐畏其蛇亦不恐人亦不嬈觸人如是其人但以前世禪三昧行故自以功德得滅於蛇毒如是舍利弗阿佛昔求菩薩道時行願德本如是乃得佛道消除於憋魔毒不復嬈人阿佛成無上正真道最正覺時憋魔不能復來嬈亦不能復嬈諸菩薩摩訶薩及凡人一切皆不復嬈三千大千世界中人如是先坐三昧寂定以自威神生和耶越致天於彼以前世因緣行廣普亦於和耶越致天以因緣三昧以自威神寂寞以是比於彼說法炎天聞之聞已便得信歡喜來供養諸弟子炎天言乃作是無所著知止足空閑處作行其剎諸魔教人出家學道不復嬈人舍利弗是阿佛剎德之善快夜初鼓時先哀念人民欲令度脫諸菩薩及學弟子并凡人安隱寂寞行賢者舍利弗白佛言唯天中天若善男子善女人以七寶滿三千大千世界持用布施得生阿佛剎者其人不當惜也便當布施所以者何其人不復墮弟子緣一覺道所以者何其人即為立不退轉地從一佛剎復至一佛剎目常悉見諸佛皆悉諷誦佛道行當成無上正真道最正覺常當見若干百佛若干千佛若干億那術百千佛於彼積德本舍利弗白佛言天中天以是故善男子善女人以七寶滿三千大千世界布施得生阿佛剎者其人當歡喜與便安隱至其佛剎佛言如是舍利弗菩薩摩訶薩為安隱得生阿佛剎譬如出金地無有礫石亦無草木中有紫磨金人便取其金於火中試消合以作諸物著之如是舍利弗阿佛剎諸菩薩摩訶薩清淨微妙住清淨共會是諸菩薩摩訶薩行也其有生阿佛剎者甫當生者皆一種類道行悉等諸菩薩當成如來其人以過諸弟子緣一覺地是謂為一類道無有眾邪異道菩薩欲得一類者當願生阿佛剎舍利弗是菩薩摩訶薩為成阿惟越致阿佛為受決以我不欲遣菩薩摩訶薩至阿佛所譬如舍利弗轉輪王遣使者至諸小王所使持王寶物來於是聞王遣使者令諸小王來便愁憂涕泣用王寶物故夫人婇女及太子聞以寶物故皆畏王便往至大王所居城垣堅止頓其中得安隱不復恐見怨家穀貴苦如是舍利弗我不欲遣諸菩薩至阿佛所譬如彼王以寶物故令諸夫人婇女及太子同等愁憂視求菩薩道人當如大王城所有寶處太子為無有恐難觀阿佛剎當如大王憋魔見求菩薩道者如是不復嬈亂譬如王邊臣難當如是舍利弗魔及魔天官屬不能當如來無所著等正覺譬如孤寡恐懼之人畏對家便往至城中即安對家人無奈之何所以者何是人已離於對人得安隱處故如是舍利弗諸菩薩摩訶薩生阿佛剎者為以斷魔及魔天之道其三千大千世界憋魔及魔天不復嬈求菩薩道及弟子道人及阿佛剎魔及魔天不復起魔事亦不復嬈復次舍利弗若有菩薩往生阿佛剎者甫當生者其人不復為魔天之所嬈也所以者何阿佛昔行菩薩道便作是願德本令我成無上正真道最正覺使我佛剎諸魔及魔天無有起魔事嬈亂者譬如人飲毒復飲除毒藥其飲食便消其毒不行以等願故如是舍利弗阿佛昔時作是願德本乃至其佛剎諸魔及魔天子不復起事嬈亂其佛剎所有德等乃如是爾時賢者舍利弗心念言願欲見其佛剎及阿佛并諸弟子等於是佛即知舍利弗心所念即令如其像三昧正受神足行承佛所致賢者舍利弗於其座中見阿佛剎及弟子等爾時佛告舍利弗言汝寧見阿佛及諸弟子并佛剎不對曰唯然見之天中天云何舍利弗汝意所知寧復有勝阿佛剎諸天及人不舍利弗白佛言天中天我不復知有城郭能勝者也其剎諸天及人民無有邪道但有正道耳極相娛樂所以者何我見其佛剎皆以天物快飲食相娛樂阿佛在中央遍為諸弟子說法譬如天中天人在大海中央不見東方山樹木之際亦不見南西北方樹木之際如是天中天阿佛剎諸弟子不可得東方涯亦復不可得南西北方之涯如是思惟聞法身亦不動搖天中天於是思惟定身便不動搖阿佛剎諸弟子聽法身不動搖坐定如是聽法身亦不動搖若善男子善女人於是三千大千世界滿七寶持施與布施已得生阿佛剎者當歡喜與其人便得安隱生阿佛剎菩薩摩訶薩所以者何其人如是得為阿惟越致譬如天中天有人持王書及糧食以王印封書往至他國其人行至他國縣邑中道無有殺者亦無有能嬈者獨自往還無他佛言如是也舍利弗菩薩摩訶薩生阿佛剎甫當生者於是世界若他方世界終亡生阿佛剎者皆得阿惟越致便見無上正真道從一佛剎復遊一佛剎皆諷誦佛道事常樂於佛天中天至成無上正真道最正覺舍利弗白佛言天中天是間須陀洹道菩薩摩訶薩生阿佛剎者是適等耳所以者何須陀洹以斷截惡道住於道如是天中天若有菩薩摩訶薩生阿佛剎者甫當生者是人皆現斷惡道不復在弟子緣一覺地從一佛剎復遊一佛剎當樂於佛天中天及弟子至成無上正真道最正覺也佛言如是舍利弗若有菩薩摩訶薩於是世界若他方世界終亡生阿佛剎者為以現過弟子緣一覺地從一佛剎復遊一佛剎皆諷誦諸佛道事皆面見諸如來至成無上正真之道最正覺譬如舍利弗須陀洹度脫異道惡法得道無有異如是舍利弗若有菩薩摩訶薩於是世界若他方世界終亡往生阿佛剎者甫當生者其皆不復離無上正真道從一佛剎復遊一佛剎皆諷誦諸佛道事常樂於佛天中天無上正真道至成無上正真道最正覺賢者舍利弗白佛言天中天是間斯陀含住往來地菩薩摩訶薩生阿佛剎者是這等耳天中天是間阿那含住不復還地菩薩摩訶薩生阿佛剎者是這等耳天中天是間阿羅漢住無所著地菩薩摩訶薩生阿佛剎者是這等耳佛告賢者舍利弗言莫得說是語所以者何是間菩薩摩訶薩受無上正真道決菩薩生阿佛剎者是這等耳復次舍利弗是間菩薩摩訶薩坐於佛樹下菩薩生阿佛剎者是這等耳所以者何舍利弗菩薩摩訶薩為現如來憋魔不復能動搖過弟子緣一覺地從一佛剎復遊一佛剎常皆隨諸佛之教令至成無上正真道最正覺爾時阿難心念言我欲試須菩提知報我何等言賢者阿難問賢者須菩提言唯須菩提為見阿佛及諸弟子等并其佛剎不須菩提謂阿難言汝上向視阿難答言仁者須菩提我已上向視上皆是虛空須菩提謂阿難言如仁者上向見空觀阿佛及諸弟子等并其佛剎當如是爾時賢者舍利弗問言如屬天中天所說是間菩薩摩訶薩受決菩薩生阿佛剎者是這等耳天中天以何故等而等佛告舍利弗言用法等故而等爾時賢者舍利弗心念言佛已說阿佛昔者行菩薩道時德號復說佛剎之善快亦復說諸弟子及諸菩薩所學成願佛當復說阿佛摩訶般泥洹時有何感應天中天於是佛即知舍利弗心所念便告舍利弗言阿佛摩訶般泥洹是日一切三千大千世界諸郡國變化作化人而說法所可說者如前所說法時人民復行阿羅漢道不復上下便令住阿羅漢道阿佛般泥洹時有菩薩摩訶薩名眾香手當授是眾香手菩薩決號曰羞洹那洹波頭摩如來無所著等正覺復次舍利弗其金色蓮華佛之剎所有善快亦當如阿佛剎之善快所有安諦金色蓮華佛所有眾弟子亦當如阿佛復次舍利弗阿佛摩訶般泥洹時當大動搖皆悉遍三千大千世界聲上聞阿漸貨羅天乃復至聞阿迦尼吒天阿佛般泥洹時當有是瑞應復次舍利弗阿佛剎諸好藥樹木皆曲向阿佛般泥洹所作禮阿佛摩訶般泥洹時諸天及人民持華香雜香搗香供養散其身上供養已其諸天人民華香雜香搗香及餘寶上至虛空四十里成圓華蓋阿佛摩訶般泥洹時其三千大千世界諸天龍鬼神揵陀羅阿須倫迦留羅真陀羅摩休勒皆向阿佛摩訶般泥洹時是人民及諸天以佛威神所致悉見阿佛摩訶般泥洹時復次舍利弗阿佛摩訶般泥洹時諸天及人民晝夜常愁憂言阿佛般泥洹大疾為己亡人民娛樂不復得樂所欲意愁憂言阿佛般泥洹大疾亡失人民安隱意愁憂言亡天下眼佛語舍利弗若有菩薩摩訶薩於是世界若他方世界終亡生阿佛剎者甫當生者其人皆為以受決從一方復至一方共等輩遊行若干百千等輩共遊行菩薩摩訶薩當見若干百千如來當見無數佛當見無數薩芸若若有菩薩摩訶薩於是世界若他方世界終亡生阿佛剎者甫當生者其人亦與眾等俱遊行以佛威神所致薩芸若故為阿惟越致菩薩摩訶薩聞是阿佛德號法經皆為離魔羅網復次舍利弗阿佛摩訶般泥洹時至法行在者諸菩薩摩訶薩生阿佛剎者亦當與等輩遊行求索阿佛昔時願然後當生阿佛剎菩薩摩訶薩便當諷誦八百門諷誦已皆當諷誦諸法便有上微妙阿佛剎諸菩薩摩訶薩得念行住八百門我當生阿佛剎亦當諷誦八百門諷誦已皆當復諷誦諸法見上妙句如是諦受之菩薩摩訶薩阿佛現在及般泥洹時說法等無異佛剎等如來所示現從阿惟越致至成無上正真道最正覺復次舍利弗阿佛身中自出火還燒身已便作金色即碎若芥子不復還復訖已便自然生譬如舍利弗有樹名坻彌羅若髮段段斷已不復見自然生如是舍利弗阿佛摩訶般泥洹時身破碎不復見還自然生復次舍利弗阿佛摩訶般泥洹時其身骨坐處見自然譬如有山碎破其山不復見自然還其處如是舍利弗阿佛摩訶般泥洹時其骨自破碎其身骨不復見還自然時一切三千大千世界人民皆供養其身以七寶作塔其三千大千世界當以七寶塔及葉金色蓮華而莊嚴復次舍利弗阿佛剎諸菩薩摩訶薩當作禮有瑞應乃如是自然諸寶於其處在前住其有菩薩摩訶薩往生阿佛剎者甫當生者當見佛意無亂命過時一切諸天人當供養其身諸天及人民願發起是供養其身菩薩摩訶薩自以功德稍於虛空疾行都不復知其處譬如舍利弗持草木著火中熏而行其上於虛空中亦於虛空中而行亦於虛空中都滅不知所至處其佛剎諸菩薩摩訶薩法身如是復次舍利弗阿佛剎菩薩摩訶薩壽命盡臨壽終時見餘菩薩摩訶薩他方世界坐佛樹下時是諸菩薩摩訶薩臨壽終時瑞應復見餘菩薩入母腹中時亦復見餘菩薩摩訶薩從母右生出時行七步時見在婇女中相娛樂時見餘菩薩摩訶薩出家學道時見餘菩薩坐佛樹下降伏魔得薩芸若慧時見他方世界諸佛天中天轉法輪時佛言舍利弗阿佛剎菩薩臨壽終時以是比有自然瑞應復次舍利弗阿佛摩訶般泥洹時佛所說法當住至若干百千劫賢者舍利弗問佛言天中天以何等數佛所說法住至百千劫佛告舍利弗言二十小劫為一劫是為數佛所說法住百千劫復次舍利弗其法滅盡時一切三千大千世界當大照明其地當大動其法不是憋魔及魔天之所滅亦不是天中天弟子所滅諸比丘稍樂寂往還是稍寂共往還已俱行不復大聽聞法不聽聞已亦不大承用復不得大精進法師比丘於法教亦寂說法少以是故法稍滅盡稍稍不見爾時賢者舍利弗問佛言云何天中天菩薩摩訶薩用何等德行故得生阿佛剎佛告舍利弗是菩薩摩訶薩當學阿佛昔求菩薩道時行當發如是意願令我生阿佛剎菩薩摩訶薩用是行故得生彼佛剎復次舍利弗菩薩行布施度無極積累德本持願無上正真道得在阿佛邊菩薩摩訶薩用是行故得生彼佛剎菩薩行誡度無極持願無上正真道得在阿佛邊菩薩摩訶薩用是行故得生彼佛剎菩薩行忍辱度無極持願無上正真道得在阿佛邊菩薩摩訶薩用是行故得生彼佛剎菩薩行精進度無極持願無上正真道得在阿佛邊菩薩摩訶薩用是行故得生阿佛剎菩薩行一心度無極持願無上正真道得在阿佛邊菩薩摩訶薩用是行故得生彼佛剎菩薩行智慧度無極持願無上正真道得在阿佛邊菩薩摩訶薩用是故得生彼佛剎復次舍利弗阿佛光明皆炎照三千大千世界我當願見是見已令我成無上正真道最正覺當復自炎照其佛剎菩薩摩訶薩用是行故得生阿佛剎我當見阿佛剎無央數不可計諸弟子見已我亦當作如是行令我成無上正真道最正覺時使有無央數諸弟子菩薩摩訶薩用是行故得生阿佛剎阿佛剎有若干百菩薩若干千菩薩若干百千菩薩我當見是諸尊菩薩寂寞觀行我當學之當於處處曉了知之我當與同學等無差特當與是一等類俱在一處欲具大慈大悲用佛故沙門義故無辟支佛義無有弟子之行無有弟子意無有緣一覺意諦住於空無有惡道法於諸佛名等諸如來名等薩芸若名等於諸法名等於眾僧名等常念諸名等如諸菩薩摩訶薩若有善男子善女人聞名得生阿佛剎何況合會諸度無極善本持願阿佛剎合會眾善本已便成無上正真道最正覺何況合會諸度無極眾善本便得生阿佛剎菩薩摩訶薩用是行故得生阿佛剎復次舍利弗菩薩摩訶薩欲生阿佛剎者當念東方不可計諸佛天中天善法品等因緣諸佛天中天所可說法念其無有等者令我成無上正真道最正覺當復說法如是如諸佛天中天念其眾弟子因緣等我何時成無上正真道最正覺亦當有無央數不可計諸弟子眾舍利弗若有善男子善女人當念三事當曉了念是三大事若善男子善女人以念是三大事合會德本為一切眾生作念持願作無上正真道用一切眾生故願三事善男子善女人菩薩摩訶薩願無上正真道不可限一切眾生若有人來以器欲限取虛空來已謂言善男子持善本與我共分之佛言舍利弗若使善本有色者一切眾生便可以器滿限取虛空不可竟是善本以器取如是舍利弗願善本於無上正真道是亦不可以器取如是謂為薩芸若善本若有念三事善本便轉得三寶若有菩薩摩訶薩念是三事善本願皆見善法菩薩行三事善本願降伏眾魔及官屬所向欲念生何佛剎即得生其佛剎南方西方北方上方下方亦如是四維亦如是若有菩薩摩訶薩念是三事善本積累以持作勸助勸助已持願向阿佛剎其人即得生其佛剎佛告舍利弗若干百佛剎若干千佛剎若干百千佛剎如是佛剎之善快諸佛剎之善快空耳阿佛剎亦如是我當見其佛剎之善快見是以我亦當取如是比佛剎之善快當勸助若干百菩薩若干千菩薩若干百千菩薩為現正令歡喜踊躍上及阿世尊等菩薩摩訶薩用是行故得生阿佛剎若有菩薩摩訶薩專發是意向阿佛若使不行者如是為欺專發是意便得生阿佛剎譬如有城中無市無有園浴池及萬物亦無有象馬亦無有往來中者云何舍利弗其城寧有疆王在其中止不是城德為最下如是為快不彊王在大城其城有善德萬物如是城為最上也如是舍利弗於是我三千大千世界佛剎力之善快如我佛剎為下耳是不為上好也是間我佛剎所有之善快如是舍利弗若菩薩欲淨其佛剎之善快者欲取者當如是清淨取之如阿佛昔行菩薩道時所取清淨佛剎之善快復次舍利弗於是成無上正真道最正覺令人民在須陀洹道斯陀含阿那含阿羅漢道復教令在辟支佛道我所教授諸弟子及餘弟子皆共合會當令在阿佛剎諸弟子眾邊百倍千倍萬倍億百千倍巨億萬倍不與等但說解脫者無有異我諸弟子及彌勒佛所有諸弟子及復餘弟子皆復共合會當令在阿佛剎諸弟子眾邊是亦百倍千倍萬倍億萬倍不與等所以者何阿佛一一說法時人民得道者不可復計佛言舍利弗置我諸弟子復置彌勒佛諸弟子於陂陀劫中諸佛天中天所有諸弟子及餘得道弟子復共合會當令在阿佛剎諸弟子眾邊百倍千倍萬倍億萬倍巨億萬倍不與等但說解脫者無異人爾時賢者舍利弗白佛言如天中天所說如我所知當觀其佛剎為阿羅漢剎不為凡夫之剎也所以者何彼阿羅漢甚眾多佛言如是舍利弗彼剎阿羅漢生死已盡者甚眾多三千大千世界中所有星宿不可計亦不可知多少阿佛一一說法時得阿羅漢者不可計如是舍利弗一一聚會時不可計無央數人得阿羅漢道三千大千世界中星宿可知數阿佛剎是諸天人民以天眼見光明用積累德本阿佛剎三千大千世界是諸人民善男子善女人晝夜往至阿佛所若有聞是德號法經聞已即受持諷誦者舍利弗是善男子善女人前世為皆已聞見阿佛昔求菩薩道時所以者何若有聞是德號法經即有信者是阿佛德號法經十方等世界佛剎求菩薩道及求弟子道之人悉受諷誦持說之他方佛剎諸阿惟越致菩薩摩訶薩住及餘菩薩亦說阿佛所結願及生阿佛剎者甫當生者東方亦如是南方西方北方上方下方等十方亦如是一切諸佛剎求菩薩道人皆受是德號法經諷誦持說之阿惟越致菩薩摩訶薩住復有成無上正真道最正覺及餘菩薩亦如是說阿佛所結願及生其佛剎者甫當生者如是舍利弗阿佛阿比羅提世界住炎照十方等諸求菩薩道之人若有善男子善女人諷誦阿佛德號法經聞已即持諷誦願生阿佛剎者臨壽終時阿佛即念其人所以者何儻憋魔得其便即轉所願如來故念之其善男子善女人不復轉會當得所願及無上正真道若有他異因緣無能嬈害者如是火刀毒水是亦不行若復有撾捶者是亦不向亦不畏人非人其人如是等見護便生阿佛剎佛言譬如舍利弗日宮殿遠住遙炎照天下人如是阿佛遠住炎照他方世界諸住菩薩摩訶薩譬如得天眼比丘遠住遙見色之光如是舍利弗阿佛遠住遙見他方世界諸住菩薩摩訶薩見其顏色形類譬如神通比丘遠住知他人意所念如是舍利弗阿佛遠住遙知他方世界諸住菩薩摩訶薩意譬如神通比丘遠住遙以天耳聞聲如是舍利弗阿佛遠住遙聞他方世界諸菩薩摩訶薩語及生其剎者是善男子善女人阿佛知其名字及種姓若有受是德號法經諷誦持者舍利弗是人為見阿佛當知是人臨壽終時阿佛即為其人賢者舍利弗白佛言難及天中天諸佛世尊諦囑累諸菩薩摩訶薩佛言如是舍利弗諸佛天中天諦囑累諸菩薩摩訶薩所以者何菩薩諦受囑累者便為諦受一切眾生已譬如轉輪王若有第一第二第三第四第五第十第二十不可計諸倉中有稻米大麥小麥及種種穀穀貴時便出令穀賤如是舍利弗菩薩如來記竟菩薩摩訶薩未成最正覺時譬如穀貴已成無上正真道最正覺便安隱說法如穀賤是故諸佛天中天諦囑累諸菩薩摩訶薩佛言舍利弗若有菩薩摩訶薩聞是阿佛德號法經聞已即受諷誦持雖不願生阿佛剎者當知是菩薩摩訶薩為比阿惟越致若有菩薩摩訶薩受是阿佛德號法經持已受諷誦為若干百人若干億百千那術人解說之當令若干億那術百千人積累德本是人如所積德本其菩薩是德本不可計是菩薩摩訶薩德本眾多已便坐無上正真道佛言舍利弗若有菩薩摩訶薩欲疾成無上正真道最正覺者當受是德號法經當持諷誦受持諷誦已為若干百若干千若干百千人解說之便念如所說事即得大智慧其罪即畢以得是大智慧其罪畢已其人自以功德便盡生死之道佛告舍利弗若有善男子善女人求弟子道者聞是阿佛德號法經便當受持當諷誦受持諷誦已為若干百人若干千人若干百千人解之若有善男子善女人受是法經自以功德即自取阿羅漢證佛言舍利弗若有善男子善女人專持說是德號法經是人如是便捨等正覺自以功德取阿羅漢證佛語舍利弗是阿佛德號法經終不至癡人手中當至黠人手中佛言舍利弗是善男子善女人是德號法經至其手中者為見如來已譬如舍利弗種種諸寶其價甚重從大海採來者云何舍利弗從大海採種種寶當先至誰手中舍利弗言天中天當先至國王若太子左右手中佛言如是舍利弗是阿佛德號法經當先至菩薩手中及阿惟越致復次舍利弗菩薩摩訶薩聞是阿佛德號法經便受持諷誦諷誦已即當專成無上正真道最正覺賢者舍利弗白佛言是阿佛德號法經薄德之人終不得聞受持諷誦所以者何天中天不能得阿惟越致故佛告賢者舍利弗審如是若有善男子善女人持金銀滿是天下以布施願言我持是使聞阿佛德號法經薄德之人終不得聞是經亦不得受持諷誦菩薩摩訶薩聞阿佛德號法經者為成阿惟越致行聞已受持諷誦是故專得無上正真道行佛語舍利弗二生補處三生補處等正覺求弟子道人所不能及若有聞阿佛德號法經受持諷誦為若干百人若干千人若干百千人說之譬如舍利弗轉輪王以福德自然生七寶如是舍利弗阿佛昔願所致我為說是德號法經若有菩薩摩訶薩說是德號法經若復有菩薩摩訶薩聞是經甫當聞者亦福德所致佛語舍利弗阿佛德號法經於是陂陀劫中所有諸佛天中天皆當說是經如是令無缺減安諦亦如我所說若有菩薩摩訶薩欲疾成無上正真道最正覺者當受是阿佛德號法經當持諷誦說之當令廣普若是德號法經在郡國縣邑有善男子善女人受持諷誦其菩薩摩訶薩有是經為護郡國縣邑其有受是德號法經當持諷誦復出家學道離罪菩薩摩訶薩當令居家學道者知之所以者何善男子善女人黨不能究竟是德號法經佛語舍利弗若遠郡國縣邑有行是經菩薩摩訶薩當往至彼當受是經諷誦持說善男子善女人雖不諷誦但有是經卷當設供養之若不得經卷者便當寫之若使其人不與是經卷持歸寫者菩薩便就其家寫之若使善男子善女人言自餓寫者自餓寫之若言經行寫當經行寫之若言住寫當住寫之若言坐寫當坐寫之